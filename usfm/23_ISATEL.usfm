\id ISA
\ide UTF-8
\rem Copyright © 2017 Bridge Connectivity Solutions. This translation is made available to you under the terms of the Creative Commons Attribution-ShareAlike 4.0 License
\h యెషయా
\toc1 యెషయా
\toc2 యెషయా
\toc3 యెష
\mt యెషయా
\is గ్రంథకర్త
\ip దీని రచయిత యెషయా పేరును బట్టి ఈ పుస్తకానికి పేరు వచ్చింది. ఇతడొక ప్రవక్తను వివాహమాడగా వారికి కనీసం ఇద్దరు మగపిల్లలు పుట్టారు (యెషయా 7:3; 8:3). నలుగురు యూదా రాజులు (ఉజ్జియా, యెతాము, ఆహాజు, హిజ్కియా 1:1) పరిపాలన కాలంలో ఇతడు ప్రవచనాలు చెప్పాడు. ఐదవ రాజు దుర్మార్గుడైన మనష్హే పాలనలో హతమయ్యాడు.
\is రచనా కాలం, ప్రదేశం
\ip సుమారు క్రీ. పూ. 740 - 680
\ip ఉజ్జియా రాజు పరిపాలన చివరి దశలో యెతాము, ఆహాజు, హిజ్కియా పరిపాలన కాలంలో ఈ గ్రంథ రచన జరిగింది.
\is స్వీకర్త
\ip దేవుని ధర్మశాస్త్ర విధుల ప్రకారం జీవించకుండా తప్పిపోతున్న యూదా ప్రజలకోసం ఈ గ్రంథంలోని ప్రవచనాలు ఉన్నాయి.
\is ప్రయోజనం
\ip పాత నిబంధన అంతటిలొకీ అత్యంత సమగ్రమైన రీతిలో యేసుక్రీస్తును చూపేపే చిత్రాన్ని ఆవిష్కరింప జేయడం యెషయా గ్రంథం ఉద్దేశం. ఆయన జీవితం యొక్క విస్త్రత వర్ణన ఇందులో ఉంది. ఆయన రాకడ ప్రకటన (40:3-5), ఆయన కన్యకు జన్మించడం (7:14), ఆయన ప్రకటించనున్నసువార్త (61:1), త్యాగభరిత మరణం (52:13-53:12), తన వారిని పొందడం కోసం ఆయన మళ్ళీ రావడం (60:2-3) యెషయా ప్రవక్త పిలుపు ముఖ్యంగా యూదా రాజ్యానికి ప్రవచనాలు వినిపించడం. యూదా రాజ్యం తిరుగుబాటు, ఉజ్జీవం అనుభవిస్తున్నది. అష్హురు, ఈజిప్టు రాజ్యాలు యూదాను నాశనం చేస్తామని బెదిరిస్తున్నాయి. అయితే దేవుని కరుణను బట్టి ఆ బెదిరింపులను ఆ జాతి తప్పించుకోగలుగుతున్నది. పాపం విషయంలో పశ్చాత్తాపం, దేవుని విమోచన లభించే భవిష్యత్తు అనే ప్రకటన యెషయా ప్రవచనాల్లో కనిపిస్తుంది.
\is ముఖ్యాంశం
\ip రక్షణ
\iot విభాగాలు
\io1 1. యూదా భ్రష్టత్వం — 1:1-12:6
\io1 2. ఇతర జాతుల భ్రష్టత్వం — 13:1-23:18
\io1 3. భావి హింసాకాలం — 24:1-27:13
\io1 4. ఇశ్రాయేలు యూదాల భ్రష్టత్వం — 28:1-35:10
\io1 5. హిజ్కియా మరియు యెషయా చరిత్ర — 36:1-38:22
\io1 6. బాబిలోనియన్ నేపద్యం — 39:1-47:15
\io1 7. శాంతికై దేవుని ప్రణాళిక — 48:1-66:24
\c 1
\s దుర్మార్గానికి పాల్పడి చెడిపోయిన యూదులు
\q1
\v 1 యూదా రాజులైన ఉజ్జియా, యోతాము, ఆహాజు, హిజ్కియా పాలించే రోజుల్లో యూదా గురించీ, యెరూషలేము గురించీ ఆమోజు కొడుకు యెషయాకు కలిగిన దర్శనం.
\q1
\v 2 ఆకాశమా, విను. భూమీ, ఆలకించు. యెహోవా నాతో ఇలా మాట్లాడాడు.
\q1 “నేను పిల్లలను పెంచి పోషించాను. వాళ్ళు నా మీద తిరుగుబాటు చేశారు.
\q1
\v 3 ఎద్దుకు తన యజమాని తెలుసు.
\q1 తన మేత తొట్టి గాడిదకు తెలుసు.
\q1 కాని, ఇశ్రాయేలుకు తెలియదు. ఇశ్రాయేలుకు అర్థం కాదు.”
\q1
\v 4 ఓ పాపిష్టి జాతీ, దోషం కింద మగ్గిపోతున్న జనమా,
\q1 దుష్టుల సంతానమా, అవినీతి చేసే పిల్లలారా మీకు బాధ.
\q1 వాళ్ళు యెహోవాను విడిచిపెట్టారు.
\q1 ఇశ్రాయేలీయుల పవిత్ర దేవుణ్ణి అలక్ష్యం చేశారు.
\q1 ఆయనతో తెగతెంపులు చేసుకున్నారు.
\q1
\v 5 మీకు ఇంకా దెబ్బలు ఎందుకు తగులుతున్నాయి?
\q1 మీరు ఇంకా ఎందుకు తిరుగుబాటు చేస్తున్నారు?
\q1 మీ తల అంతా గాయమే. మీ గుండె నిండా బలహీనతే.
\q1
\v 6 అరి కాలు నుంచి తల వరకు పుండు పడని భాగం లేదు.
\q1 ఎక్కడ చూసినా గాయాలు, దెబ్బలు, మానని పుళ్ళు.
\q1 అవి నయం కాలేదు. వాటిని ఎవరూ కడగలేదు,
\q1 కట్టు కట్టలేదు, నూనెతో చికిత్స చెయ్యలేదు.
\q1
\v 7 మీ దేశం పాడైపోయింది.
\q1 మీ పట్టణాలు మంటల్లో కాలిపోయాయి.
\q1 మీ కళ్ళముందే పరాయివారు మీ పంటలు దోచుకుంటున్నారు.
\q1 తమ కంట పడినవన్నీ నాశనం చేస్తున్నారు.
\q1
\v 8 సీయోను కుమార్తె \f + \fr 1:8 \fq సీయోను కుమార్తె \ft యెరూషలేము పట్టణం\f*ద్రాక్షతోటలో ఒక గుడిసెలాగా,
\q1 దోసపాదుల్లో ఒక పాకలాగా, ముట్టడి వేసిన పట్టణంలాగా మిగిలిపోయింది.
\q1
\v 9 జాతులకు ప్రభువైన యెహోవా కొంత శేషం మన కోసం ఉంచకపోతే,
\q1 మనం సొదొమలాగా ఉండేవాళ్ళం.
\q1 మనం గొమొర్రాతో సమానంగా ఉండేవాళ్ళం.
\q1
\v 10 సొదొమ పాలకులారా, యెహోవా మాట వినండి.
\q1 గొమొర్రా ప్రజలారా, మన దేవుని ధర్మశాస్త్రం ఆలకించండి.
\q1
\v 11 “యెహోవా ఇలా అంటున్నాడు.
\q1 విస్తారమైన మీ బలులు నాకెందుకు?”
\q1 “దహనబలులుగా అర్పించిన పాట్టేళ్లు, బలిసిన దూడల కొవ్వు నాకు వెగటు పుట్టించాయి.
\q1 దున్నపోతుల రక్తం, గొర్రె పిల్లల రక్తం, మేకపోతుల రక్తం అంటే నాకు ఇష్టం లేదు.
\q1
\v 12 మీరు నా సన్నిధిలో నన్ను కలుసుకోడానికి వస్తున్నప్పుడు,
\q1 నా ప్రాంగణాలు తొక్కమని మిమ్మల్ని ఎవరడిగారు?
\q1
\v 13 అర్థం లేని అర్పణలు మీరు ఇక తీసుకు రావొద్దు. ధూపార్పణ నాకు అసహ్యం.
\q1 అమావాస్య, విశ్రాంతి దినాలు, సమాజ కూటాలు జరుగుతున్నాయి కాని, మీ దుర్మార్గ సమావేశాలు నేను సహించలేను.
\q1
\v 14 మీ అమావాస్య ఉత్సవాలు, నియామక ఉత్సవాలు నాకు అసహ్యం. అవి నాకు బాధాకరం.
\q1 వాటిని సహించలేక విసిగిపోయాను.
\q1
\v 15 మీరు మీ చేతులు ప్రార్థనలో చాపినప్పుడు మిమ్మల్ని చూడకుండా నా కళ్ళు కప్పేసుకుంటాను.
\q1 మీరు ఎంత ప్రార్థన చేసినా నేను వినను.
\q1 మీ చేతులు రక్తంతో నిండి ఉన్నాయి.
\q1
\v 16 మిమ్మల్ని కడుగుకోండి. శుద్ధి చేసుకోండి.
\q1 మీ దుష్టక్రియలు నాకు కనిపించకుండా వాటిని తీసివేయండి.
\q1 మీ దుష్టత్వం మానండి.”
\q1
\v 17 మంచి చెయ్యడం నేర్చుకోండి.
\q1 న్యాయం కోరుకోండి. పీడిత ప్రజలకు సాయం చెయ్యండి.
\q1 తండ్రిలేని వారికి న్యాయం చెయ్యండి.
\q1 వితంతువు పక్షాన నిలబడండి.
\q1
\v 18 యెహోవా ఇలా అంటున్నాడు.
\q1 “రండి మనం కలిసి ఒక నిర్ణయానికి వద్దాం.”
\q1 “మీ పాపాలు రక్తంలా ఎర్రగా ఉన్నా,
\q1 అవి మంచులా తెల్లగా అవుతాయి.
\q1 కెంపులా ఎర్రగా ఉన్నా, అవి గొర్రెబొచ్చులా తెల్లగా ఔతాయి.
\q1
\v 19 మీరు ఇష్టపడి నాకు లోబడితే,
\q1 మీరు ఈ దేశం అందించే మంచి పదార్ధాలు అనుభవిస్తారు.
\q1
\v 20 తిరస్కరించి తిరుగుబాటు చేస్తే,
\q1 కత్తి మిమ్మల్ని నాశనం చేస్తుంది.”
\q1 యెహోవా నోరు ఈ మాట పలికింది.
\q1
\v 21 నమ్మదగిన ఈ పట్టణం ఒక వేశ్యలా ఎలా మారింది!
\q1 అది న్యాయంతో నిండి ఉండేది.
\q1 నీతి దానిలో నివాసం ఉండేది.
\q1 ఇప్పుడైతే దాని నిండా నరహంతకులు నివాసం ఉంటున్నారు.
\q1
\v 22 నీ వెండి మలినమైపోయింది.
\q1 నీ ద్రాక్షారసం నీళ్లతో పలచబడి పోయింది.
\q1
\v 23 నీ అధికారులు ద్రోహులు.
\q1 వాళ్ళు దొంగలతో సావాసం చేస్తారు.
\q1 అందరూ లంచం ఆశిస్తారు.
\q1 చెల్లింపుల వెంటబడతారు.
\q1 తండ్రి లేని వాళ్ళ పక్షంగా ఉండరు.
\q1 వితంతువుల న్యాయమైన అభ్యర్ధన వాళ్ళు పట్టించుకోరు.
\q1
\v 24 కాబట్టి ప్రభువూ, ఇశ్రాయేలు బలిష్టుడూ, సైన్యాల అధిపతీ అయిన యెహోవా ఇలా ప్రకటిస్తున్నాడు.
\q1 “వాళ్లకు బాధ! నా విరోధులపై నేను ప్రతీకారం తీర్చుకుంటాను.
\q1 నా శత్రువుల మీద నేను పగ తీర్చుకుంటాను.
\q1
\v 25 నీకు వ్యతిరేకంగా నా చెయ్యి తిప్పుతాను.
\q1 నీలో ఉన్న చెత్తను శుద్ధిచేసి, నీ కల్మషం అంతా తీసేస్తాను.
\q1
\v 26 మొదట్లో ఉన్నట్టు న్యాయాధిపతులను మళ్ళీ నీకు ఇస్తాను.
\q1 ఆరంభంలో ఉన్నట్టు నీకు సలహాదారులను మళ్ళీ నియమిస్తాను.
\q1 అప్పుడు నీతిగల పట్టణం అనీ, నమ్మదగిన నగరమనీ నీకు పేరొస్తుంది.”
\q1
\v 27 సీయోనుకు న్యాయాన్ని బట్టీ, తిరిగి వచ్చిన దాని నివాసులకు నీతిని బట్టీ విమోచన కలుగుతుంది.
\q1
\v 28 అతిక్రమం చేసేవాళ్ళూ, పాపులూ కలిసి ఏకంగా నాశనమౌతారు.
\q1 యెహోవాను విడిచి పెట్టేసిన వాళ్ళు లయమౌతారు.
\q1
\v 29 “మీరు కోరుకున్న సింధూర వృక్షాలను\f + \fr 1:29 \fq సింధూర వృక్షాలను \ft విగ్రహ పూజ \f* బట్టి మీరు సిగ్గుపడతారు.
\q1 మీరు ఎంపిక చేసుకున్న తోటలను బట్టి మీరు అవమానం పాలవుతారు.
\q1
\v 30 మీరు ఆకులు వాడిపోయే సింధూరవృక్షంలాగా, నీళ్ళు లేని తోటల్లాగా అయిపోతారు.
\q1
\v 31 బలవంతుడు సుళువుగా నిప్పు రాజుకునే నార పీచులా ఉంటాడు.
\q1 అతని పని నిప్పు రవ్వలా ఉంటుంది. రెండూ కలిసి కాలిపోతాయి.
\q1 ఆర్పే వాళ్ళు ఎవరూ ఉండరు.”
\c 2
\s దేవుని రాజ్యం విజయం సాధిస్తుంది
\r 2:1-4; మీకా 4:1-3
\q1
\v 1 యూదా గురించి,  యెరూషలేము గురించి ఆమోజు కొడుకు యెషయా దర్శనం ద్వారా గ్రహించినది.
\q1
\v 2 రాబోయే భవిష్యత్తులో పర్వతాలన్నిటికన్నా యెహోవా మందిర పర్వతం ఉన్నతంగా సుస్థిరమౌతుంది.
\q1 అన్ని కొండల కంటే ఘనత పొందుతుంది.
\q1 జాతులన్నీ దానిలోకి ప్రవాహంలా వస్తారు.
\q1
\v 3 అనేక మంది వచ్చి ఇలా అంటారు.
\q1 “ఆయన మార్గాల్లో మనం నడిచేందుకు, 
\q1 ఆయన మనకు తన త్రోవలు నేర్పించేలా, 
\q1 యాకోబు దేవుని మందిరం ఉన్న యెహోవా పర్వతానికి ఎక్కి వెళ్దాం రండి.” 
\q1 ఎందుకంటే,  సీయోనులో నుంచి ధర్మశాస్త్రం,  యెరూషలేములో నుంచి యెహోవా వాక్కు బయలు వెళ్తుంది.
\q1
\v 4 ఆయన మధ్యవర్తిగా ఉండి అన్యజాతులకు న్యాయం తీరుస్తాడు.
\q1 అనేక జాతులకు తీర్పు తీరుస్తాడు.
\q1 వాళ్ళు తమ కత్తులను నాగటి నక్కులుగానూ, 
\q1 తమ ఈటెలను మోట కత్తులుగానూ సాగగొడతారు.
\q1 జనం మీదకి జనం కత్తి ఎత్తరు.
\q1 ఇంక ఎన్నడూ యుద్ధ సన్నాహాలు చెయ్యరు.
\s యెహోవా దినం
\q1
\v 5 యాకోబు వంశస్థులారా,  రండి.
\q1 మనం యెహోవా వెలుగులో నడుద్దాం.
\q1
\v 6 యాకోబు వంశమైన ఈ ప్రజలు తూర్పున ఉన్న దేశ ప్రజల సాంప్రదాయాలతో నిండి ఉన్నారు.
\q1 వాళ్ళు ఫిలిష్తీయుల్లాగా శకునం చూసే వాళ్ళలా ఉంటూ, 
\q1 పరదేశులతో స్నేహం చేస్తున్నారు గనుక నువ్వు వాళ్ళను విడిచి పెట్టేశావు.
\q1
\v 7 వాళ్ళ దేశం వెండి బంగారాలతో నిండి ఉంది.
\q1 వాళ్ళ సంపాదనకు మితి లేదు.
\q1 వాళ్ళ దేశం గుర్రాలతో నిండి ఉంది.
\q1 వాళ్ళ రథాలకు మితి లేదు.
\q1
\v 8 వాళ్ళ దేశం విగ్రహాలతో నిండి ఉంది.
\q1 వాళ్ళు తమ స్వంత చేతి పనితనంతో చేసిన వాటికీ,  తాము వేళ్ళతో చేసిన వాటికీ పూజలు చేస్తారు.
\q1
\v 9 ప్రజలు అణిచివేతకు గురౌతారు. వ్యక్తులు పడిపోతారు.
\q1 కాబట్టి వాళ్ళను అంగీకరించవద్దు.
\q1
\v 10 యెహోవా భీకర సన్నిధి నుంచి,  ఘనత కలిగిన ఆయన మహిమ నుంచీ వెళ్లి గండ శిలల్లో,  నేలలో దాగి ఉండు.
\q1
\v 11 మానవుని అహంకార దృష్టిని ఆయన తగ్గించేస్తాడు.
\q1 మనుషుల గర్వాన్ని అణగదొక్కుతాడు.
\q1 ఆ రోజున యెహోవా మాత్రమే ఘనత పొందుతాడు.
\q1
\v 12 గర్వం,  దురహంకారం,  అతిశయం కలిగిన ప్రతివాణ్ణి ఆ రోజున సేనలకు ప్రభువైన యెహోవా కింద పడేస్తాడు.
\q1
\v 13 సమున్నతంగా అతిశయించే లెబానోను దేవదారు వృక్షాలన్నిటికీ, 
\q1 బాషాను సింధూర వృక్షాలన్నిటికీ, 
\q1
\v 14 ఉన్నత పర్వతాలన్నిటికీ,  అతిశయించే కొండలన్నిటికీ, 
\q1
\v 15 ఎత్తయిన ప్రతి గోపురానికీ,  పడగొట్టలేనంత బలమైన ప్రతి కోటగోడకూ, 
\q1
\v 16 తర్షీషు ఓడలన్నిటికీ,  అందమైన తెరచాప నౌకలకూ విరుద్ధంగా ఆ రోజును సేనలకు ప్రభువైన యెహోవా నియమించాడు.
\q1
\v 17 అప్పుడు మనిషి అహంకారం అణిగిపోతుంది.
\q1 మనుషుల గర్వం తగ్గిపోతుంది.
\q1 ఆ రోజున యెహోవా మాత్రమే ఘనత పొందుతాడు.
\q1
\v 18 విగ్రహాలు పూర్తిగా గతించిపోతాయి.
\q1
\v 19 యెహోవా భూమిని గజగజ వణికించడానికి లేచినప్పుడు ఆయన భీకర సన్నిధి నుంచి, 
\q1 ఆయన ప్రభావ మహత్యం నుంచి పారిపోయి కొండల గుహల్లో, 
\q1 నేల గుంటల్లో మనుషులు దాగి ఉంటారు.
\q1
\v 20 ఆ రోజున ప్రజలు ఆరాధన కోసం తాము వెండి బంగారాలతో చేయించుకున్న విగ్రహాలు పారేస్తారు.
\q1 ఎలుకలకూ,  గబ్బిలాలకూ వాటిని విసిరేస్తారు.
\q1
\v 21 యెహోవా భూమిని గజగజ వణికించడానికి లేచినప్పుడు ఆయన భీకర సన్నిధి నుంచీ, 
\q1 ఆయన ప్రభావ మహత్యం నుంచీ పారిపోయి కొండ గుహల్లో, 
\q1 కొండ బండల నెర్రెల్లో మనుషులు దాగి ఉంటారు.
\q1
\v 22 తన ముక్కుపుటాల్లో జీవవాయువు ఉన్న మనిషి మీద నమ్మకం ఉంచడం మానుకో.
\q1 అతని విలువ ఏ పాటిది?
\c 3
\s యెరూషలేము,  యూదా పై యెహోవా న్యాయ తీర్పు
\q1
\v 1 చూడండి,  సేనలకు అధిపతి,  ప్రభువూ అయిన యెహోవా యెరూషలేము నుంచి,  యూదా నుంచి దాని పోషణ,  దాని ఆధారం తీసివేయబోతున్నాడు.
\q1 దాని ఆహార సంబంధమైన ఆధారం,  నీటి సరఫరా, 
\q1
\v 2 శూరులు,  యోధులు,  న్యాయాధిపతులు,  ప్రవక్తలు, 
\q1
\v 3 సోదెగాళ్ళు,  పెద్దలు,  పంచ దశాధిపతులు, 
\q1 ఘనత వహించిన వాళ్ళు,  మంత్రులు,  శిల్పశాస్త్రం తెలిసిన వాళ్ళు, 
\q1 మాంత్రికులు,  అందరినీ యెరూషలేములోనుంచీ,  యూదా దేశంలో నుంచి,  తీసివేయబోతున్నాడు.
\q1
\v 4 “నేను పిల్లలను వాళ్లకు నాయకులుగా నియమిస్తాను.
\q1 పసివాళ్ళు వాళ్ళ మీద పెత్తనం చేస్తారు.
\q1
\v 5 ప్రజల్లో ఒకడు మరొకణ్ణి అణిచివేస్తారు.
\q1 ప్రతి ఒక్కడూ తన పొరుగువాడి చేత అణిచివేతకు గురౌతాడు.
\q1 పెద్దవాడి మీద చిన్నవాడు,  ఘనుని మీద నీచుడు గర్వించి సవాలు చేసి తిరస్కారంగా ఉంటారు.
\q1
\v 6 ఒకడు తన తండ్రి ఇంట్లో తన సోదరుణ్ణి పట్టుకుని, 
\q1 ‘నీకు పైవస్త్రం ఉంది. నువ్వు మా మీద అధిపతిగా ఉండు.
\q1 ఈ పాడైపోయిన స్థలం నీ ఆధీనంలో ఉండనివ్వు’ అంటాడు.
\q1
\v 7 అతడు ఆ రోజున కేక వేసి, 
\q1 ‘నేను సంరక్షణ కర్తగా ఉండను, 
\q1 నాకు ఆహారం గాని,  వస్త్రాలు గాని లేవు.
\q1 నన్ను ప్రజలకు అధిపతిగా నియమించవద్దు’ అంటాడు.” 
\q1
\v 8 తన మాటలు,  చేతలు యెహోవాకు విరుద్ధంగా ఉన్నాయి గనుక యెరూషలేము పాడైపోయింది, 
\q1 యూదా పతనమయ్యింది.
\q1
\v 9 వాళ్ళ ముఖమే వాళ్లకు వ్యతిరేకంగా సాక్ష్యం ఇస్తూ ఉంది.
\q1 తమ పాపం దాచకుండా సొదొమవాళ్ళలాగా దాన్ని కనపరుస్తారు.
\q1 వాళ్లకు బాధ! వాళ్ళు తమకు తామే తమ మీదకి ఈ మహా విపత్తు తెచ్చుకున్నారు.
\q1
\v 10 నీకు మేలు కలుగుతుందని నీతిమంతుడితో చెప్పు.
\q1 వాళ్ళు తమ క్రియల ఫలం అనుభవిస్తారు.
\q1
\v 11 దుష్టుడికి బాధ! అతనికి కీడు జరుగుతుంది.
\q1 అతని చేతి పనుల ఫలం అతడు పొందుతాడు.
\q1
\v 12 చిన్న పిల్లలు నా ప్రజలను హింసిస్తారు.
\q1 స్త్రీలు వాళ్ళ మీద ఏలుబడి చేస్తారు.
\q1 నా ప్రజలారా,  మీ నాయకులు మిమ్మల్ని మీ మార్గంలో అయోమయం పాలుచేసి తప్పు దోవ పట్టిస్తారు.
\q1
\v 13 తీర్పు తీర్చడానికి యెహోవా ఆవరణలో నిలిచి ఉన్నాడు.
\q1 తన ప్రజలకు తీర్పు తీర్చడానికి నిలబడి ఉన్నాడు.
\q1
\v 14 యెహోవా తన ప్రజల పెద్దల మీద, 
\q1 వాళ్ళ నాయకుల మీద తన తీర్పు ప్రకటిస్తాడు.
\q1 “మీరే ద్రాక్షతోటను తినేశారు.
\q1 మీరు దోచుకున్న పేదల సొమ్ము మీ ఇళ్ళల్లోనే ఉంది.
\q1
\v 15 నా ప్రజలను నలగ్గొట్టి,  వాళ్ళ ముఖాలు మీరెందుకు నేల రాస్తున్నారు?” 
\q1 అని ప్రభువూ,  సేనలకు అధిపతీ అయిన యెహోవా అంటున్నాడు.
\q1
\v 16 యెహోవా చెప్పేదేమంటే,  సీయోను కుమార్తెలు పోగరుబోతులు.
\q1 మెడ చాచి నడుస్తూ,  ఓర చూపులు చూస్తూ, 
\q1 కులుకుతో నడుస్తూ,  తమ కాళ్ల గజ్జెలు మోగిస్తున్నారు.
\q1
\v 17 కాబట్టి ప్రభువు సీయోను కుమార్తెల తలల మీద గజ్జి పుండ్లు పుట్టిస్తాడు.
\q1 వాళ్ళ తలలు యెహోవా బోడి తలలుగా చేస్తాడు.
\q1
\v 18 ఆ రోజున ప్రభువు వాళ్ళ కాళ్ళ గజ్జెలు,  శిరోభూషణాలూ,  చంద్రవంక నాగరాలూ, 
\q1
\v 19 చెవిపోగులూ,  కడియాలూ,  మేలి ముసుగులూ, 
\q1
\v 20 తలకు కట్టుకునే పాగాలూ,  కాళ్ల గొలుసులూ,  ఒడ్డాణాలూ, 
\q1 పరిమళ ద్రవ్యపు భరిణెలూ, 
\q1
\v 21 తాయెత్తులు,  ఉంగరాలు,  ముక్కు కమ్మలు, 
\q1
\v 22 ఉత్సవ వస్త్రాలూ,  ఉత్తరీయాలూ,  పైటలూ,  సంచులూ, 
\q1
\v 23 చేతి అద్దాలు,  సన్ననారతో నేసిన జలతారు ముసుగులు, 
\q1 పాగాలు,  శాలువాలు తీసేస్తాడు.
\q1
\v 24 అప్పుడు పరిమళ ద్రవ్యానికి బదులుగా దుర్గంధం, 
\q1 నడికట్టుకు బదులుగా తాడూ, 
\q1 అల్లిన జడకు బదులుగా బోడి తల, 
\q1 ప్రశస్థమైన పైటకు బదులు గోనెపట్టా, 
\q1 అందానికి బదులు వాత ఉంటాయి.
\q1
\v 25 మనుషులు కత్తివాత కూలి పోతారు.
\q1 యుద్ధంలో నీ శూరులు పడిపోతారు.
\q1
\v 26 యెరూషలేము గుమ్మాలు శోకించి దుఃఖిస్తాయి. ఆమె ఒంటరిదై నేల మీద కూర్చుంటుంది.
\c 4
\q1
\v 1 ఆ రోజున ఏడుగురు స్త్రీలు ఒక్క పురుషుణ్ణి పట్టుకుని “మా అన్నం మేమే తింటాం. మా వస్త్రాలు మేమే వేసుకుంటాం. కాని,  మా అవమానం పోయేలా నీ పేరు మాత్రం మమ్మల్ని పెట్టుకోనివ్వు” అంటారు.
\s యెహోవా కొమ్మ
\q1
\v 2 ఆ రోజున యెహోవా కొమ్మ అందంగానూ,  మహిమతోనూ నిండి ఉంటుంది. ఇశ్రాయేలులో శేషించినవాళ్ళ భూమి పంట రుచిగానూ,  చూడ ముచ్చటగానూ ఉంటుంది.
\v 3 సీయోనులో శేషించిన వాడూ,  యెరూషలేములో నిలిచి ఉన్నవాడూ,  అంటే సజీవుడుగా లెక్కకు వచ్చినవాడు “పవిత్రుడు” అని పిలిపించుకుంటాడు.
\q1
\v 4 న్యాయాత్మ వలన,  దహించే అగ్ని ఆత్మ వలన,  ప్రభువు సీయోను కుమార్తెల కల్మషం కడిగేసినప్పుడు,  యెరూషలేముకు అంటిన రక్తపు మరకలను దాని మధ్య నుంచి తీసి వేసి దాన్ని శుద్ధి చేసిన వాడవుతాడు.
\q1
\v 5 సీయోను కొండలోని ప్రతి నివాస స్థలం మీద,  దాని సమావేశ ప్రాంగణాల మీద పగలు మేఘం,  పొగ,  రాత్రి అగ్నిజ్వాలా ప్రకాశం ఒక మహిమ పందిరిలా యెహోవా కలగజేస్తాడు.
\v 6 ఆ మహిమ పగలు ఎండకు నీడగానూ,  గాలివానకు ఆశ్రయంగానూ,  పైకప్పుగానూ ఉంటుంది.
\c 5
\s ద్రాక్షతోట ఉపమానం
\q1
\v 1 నా ప్రియుణ్ణి గురించి పాడతాను వినండి. అతని ద్రాక్షతోట విషయమై నాకు ఇష్టమైన వాణ్ణి గురించి గానం చేస్తాను. వినండి.
\q1 సారవంతమైన నేల గల కొండ మీద నా ప్రియుడికి ఒక ద్రాక్షతోట ఉంది.
\q1
\v 2 ఆయన దాన్ని బాగా దున్ని రాళ్లను ఏరి అందులో శేష్ఠమైన ద్రాక్షతీగెలను నాటించాడు.
\q1 దాని మధ్య కావలి గోపురం ఒకటి కట్టించి ద్రాక్షలు తొక్కే తొట్టి తొలిపించాడు.
\q1 ద్రాక్షపండ్లు కాయాలని ఎదురు చూశాడు గానీ అది పిచ్చి ద్రాక్షకాయలు కాసింది.
\q1
\v 3 కాబట్టి యెరూషలేము నివాసులారా,  యూదా ప్రజలారా,  నా ద్రాక్షతోట విషయం నాకు న్యాయం చెప్పమని మీకు విన్నవించుకుంటున్నాను.
\q1
\v 4 నేను నా ద్రాక్షతోటకు చేసిన దానికంటే మరి ఇంకా ఏమి చేయగలను?
\q1 అది ద్రాక్షపండ్లు కాస్తుందని నేను ఎదురు చూస్తే అది పిచ్చి ద్రాక్షలు ఎందుకు కాసింది?
\q1
\v 5 ఆలోచించండి,  నేను నా ద్రాక్షతోటకు చేయబోయే దాన్ని మీకు వివరిస్తాను.
\q1 దాన్ని పశువులు మేసేలా దాని కంచెను కొట్టి వేస్తాను.
\q1 అందరూ దాన్ని తొక్కేలా దాని గోడను పడగొట్టి పాడుచేస్తాను.
\q1
\v 6 ఎవరూ దాన్ని బాగు చెయ్యరు. పారతో త్రవ్వరు. దానిలో గచ్చపొదలు ముళ్ళ చెట్లు పెరుగుతాయి.
\q1 దాని మీద కురవవద్దని మేఘాలకు ఆజ్ఞ ఇస్తాను.
\q1
\v 7 ఇశ్రాయేలు వంశం సేనల ప్రభువైన యెహోవా ద్రాక్షతోట. యూదా ప్రజలు ఆయనకిష్టమైన వనం.
\q1 ఆయన న్యాయం కావాలని చూడగా బలాత్కారం కనబడింది. నీతి కోసం చూస్తే రోదనం వినబడింది.
\s యూదాకు వ్యతిరేకంగా దేవుని తీర్పు
\q1
\v 8 స్థలం మిగలకుండా మీరు మాత్రమే దేశంలో నివసించేలా ఇంటికి ఇల్లు,  పొలానికి పొలం కలుపుకుంటూ పోతున్న మీకు బాధ.
\q1
\v 9 నేను చెవులారా వినేలా సేనల ప్రభువు యెహోవా స్పష్టంగా ఈ మాట నాకు చెప్పాడు.
\q1 నిజంగా గొప్పవి,  అందమైన చాలా ఇళ్ళు వాటిలో నివాసముండే వారు లేక పాడైపోతాయి.
\q1
\v 10 పది ఎకరాల ద్రాక్షతోట ఇరవై లీటర్ల రసం మాత్రం ఇస్తుంది.
\q1 పది కిలోల గింజలు చల్లగా పండిన పంట ఒక కిలో అవుతుంది.
\q1
\v 11 మద్యం తాగుదామని తెల్లారే లేచి తమకు మంట పుట్టించే దాకా చాలా రాత్రి వరకూ ద్రాక్షారసం తాగే వారికి బాధ.
\q1
\v 12 వారు సితారా,  స్వరమండలం,  తంబుర,  సన్నాయి వాయిస్తూ ద్రాక్షారసం తాగుతూ విందు చేస్తారు గానీ యెహోవా పని గురించి ఆలోచించరు.
\q1 ఆయన తన చేతితో చేసిన వాటిని లక్ష్యపెట్టరు.
\q1
\v 13 అందువల్ల నా ప్రజలు జ్ఞానం లేక చెరలోకి వెళ్లిపోతున్నారు.
\q1 వారిలో ఘనులు పస్తులుంటున్నారు. సామాన్యులు దాహంతో అలమటిస్తున్నారు.
\q1
\v 14 అందుకనే పాతాళం గొప్ప ఆశ పెట్టుకుని తన నోరు బార్లా తెరుస్తున్నది.
\q1 వారిలో గొప్పవారు,  సామాన్య ప్రజలు,  నాయకులు,  తమలో విందులు చేసుకుంటూ సంబరాలు చేసుకునే వారు పాతాళానికి దిగిపోతారు.
\q1
\v 15 సామాన్యుడు మట్టి కరుస్తాడు. గొప్పవాడు తగ్గిపోతాడు. ఘనత పొందిన వారు తమ కళ్ళు నేలకు దించుకుంటారు.
\q1
\v 16 సేనల ప్రభువు యెహోవాయే తన న్యాయాన్ని బట్టి ఘనత పొందుతాడు.
\q1 పరిశుద్ధుడైన దేవుడు నీతిని బట్టి తన పరిశుద్ధతను కనపరుస్తాడు.
\q1
\v 17 అప్పుడు ధనికుల స్థలాలు గొర్రెలకు\f + \fr 5:17 \fq గొర్రెలకు \ft ఇతర దేశ ప్రజలకు\f* మేత బీడుగా ఉంటాయి. వారి శిథిలాల్లో గొర్రెపిల్లలు మేస్తాయి.
\q1
\v 18 శూన్యత తాళ్ళతో అతిక్రమాన్ని లాక్కుంటూ ఉండే వారికి బాధ.
\q1 మోకులతో పాపాన్ని లాగే వారికి బాధ.
\q1
\v 19 “దేవుడు త్వరపడాలి. ఆయన వెంటనే పని జరిగించాలి,  మేము ఆయన కార్యాలు చూడాలి.
\q1 ఇశ్రాయేలు పరిశుద్ధ దేవుని ఆలోచన మాకు తెలిసేలా అది కార్యరూపం దాల్చాలి” అనే వారికి బాధ.
\q1
\v 20 కీడును మేలనీ మేలును కీడనీ చెప్పేవారికి,  చీకటిని వెలుగుగా వెలుగును చీకటిగా ఎంచే వారికి బాధ.
\q1 చేదును తీపి అనీ తీపిని చేదు అనీ భావించే వారికి బాధ.
\q1
\v 21 తమ దృష్టికి తాము జ్ఞానులమనీ తమ అంచనాలో తాము బుద్ధిమంతులమనీ ఊహించుకునే వారికి బాధ.
\q1
\v 22 ద్రాక్షారసం తాగడంలో పేరు తెచ్చుకున్న వారికి,  మద్యం కలపడంలో చాతుర్యం గల వారికి బాధ.
\q1
\v 23 వారు లంచం పుచ్చుకుని దుర్మార్గుణ్ణి వదిలేస్తారు. నిర్దోషి హక్కులు హరిస్తారు.
\q1
\v 24 అగ్నిజ్వాల చెత్త పరకలను కాల్చివేసినట్టు,  ఎండిన గడ్డి మంటలో భస్మమై పోయినట్టు వారి వేరు కుళ్లి పోతుంది.
\q1 వారి పువ్వు ధూళివలె కొట్టుకుపోతుంది.
\q1 ఎందుకంటే వారు సేనల ప్రభువు యెహోవా ధర్మశాస్త్రాన్ని నిర్లక్ష్యపెట్టారు.
\q1 ఇశ్రాయేలు పరిశుద్ధ దేవుని వాక్కును కొట్టి పారేసారు.
\q1
\v 25 దాన్నిబట్టి యెహోవా కోపం ఆయన ప్రజల మీద మండుతున్నది.
\q1 ఆయన వారి మీదికి తన బాహువు చాచి వారిని కొట్టాడు. పర్వతాలు వణుకుతున్నాయి.
\q1 వీధుల్లో వారి శవాలు చెత్తలాగా పడి ఉన్నాయి.
\q1 ఇంత జరిగినా ఆయన కోపం చల్లారలేదు. కొట్టడానికి ఆయన చెయ్యి ఇంకా చాపి ఉంది.
\q1
\v 26 ఆయన దూర ప్రజలకు సంకేతంగా జెండా ఎత్తుతాడు.
\q1 భూమి కొనల నుండి వారిని రప్పించడానికి ఈల వేస్తాడు.
\q1 అదిగో,  వారు ఆలస్యం లేకుండా వేగంగా వస్తున్నారు.
\q1
\v 27 వారిలో అలసిపోయిన వాడు గానీ తొట్రు పడేవాడు గానీ లేడు.
\q1 వారిలో ఎవడూ నిద్రపోడు,  కునికిపాట్లు పడడు.
\q1 వారి నడికట్టు వదులు కాదు. వారి చెప్పుల వారు తెగిపోదు.
\q1
\v 28 వారి బాణాలు పదునైనవి.
\q1 వారి విల్లులన్నీ ఎక్కుపెట్టి ఉన్నాయి.
\q1 వారి గుర్రాల డెక్కలు చెకుముకిరాళ్ల వంటివి.
\q1 వారి రథచక్రాలు తుఫాను లాంటివి.
\q1
\v 29 సింహం గర్జించినట్టు వారు గర్జిస్తారు.
\q1 సింహం కూనలాగా గర్జిస్తారు.
\q1 వేటను నోట కరుచుకుని యధేచ్ఛగా ఈడ్చుకుపోతారు.
\q1 విడిపించగల వారెవరూ ఉండరు.
\q1
\v 30 వారు ఆ దినాన సముద్ర ఘోష వలె తమ ఎరపై గర్జన చేస్తారు.
\q1 ఒకడు దేశం కేసి చూస్తే అంధకారం,  దురవస్థ కనిపిస్తాయి.
\q1 మేఘాలు కమ్మి వెలుగంతా చీకటై పోతుంది.
\c 6
\s యెషయా నియామకం
\q1
\v 1 రాజైన ఉజ్జియా చనిపోయిన సంవత్సరం అత్యున్నతమైన సింహాసనంపై ప్రభువు కూర్చుని ఉండగా నేను చూశాను. ఆయన అంగీ అంచులు దేవాలయాన్ని నింపివేశాయి.
\q1
\v 2 ఆయనకు పైగా సెరాపులు నిలబడి ఉన్నారు. ఒక్కొక్కరికి ఆరేసి రెక్కలున్నాయి. ప్రతివాడూ రెండు రెక్కలతో తన ముఖాన్ని,  రెంటితో తన కాళ్లను కప్పుకుంటూ రెంటితో ఎగురుతున్నారు.
\q1
\v 3 వారు “సేనల ప్రభువు యెహోవా,  పరిశుద్ధుడు,  పరిశుద్ధుడు,  పరిశుద్ధుడు.
\p లోకమంతా ఆయన మహిమతో నిండి ఉంది” అని గొప్ప స్వరంతో గాన ప్రతిగానాలు చేస్తున్నారు.
\q1
\v 4 వారి కంఠస్వరానికి తలుపులు,  గడపలు కంపిస్తున్నాయి. మందిరం నిండా పొగ అలుముకుంది.
\q1
\v 5 నేను “అయ్యో,  నావి అపవిత్రమైన పెదాలు. అపవిత్రమైన పెదాలున్న జనం మధ్య నివసిస్తున్నాను.
\q1 నేను నశించాను. రాజు,  సేనల ప్రభువు అయిన యెహోవాను నేను కన్నులారా చూశాను” అనుకున్నాను.
\q1
\v 6 అప్పుడు ఆ సెరాపుల్లో ఒకడు బలిపీఠం మీద నుండి పట్టుకారుతో ఎర్రగా కాలిన నిప్పు తీసి నా దగ్గరికి ఎగిరి వచ్చి నా నోటికి దాని తగిలించాడు.
\q1
\v 7 “ఇది నీ పెదాలకు తగిలింది గనక నీ పాపానికి ప్రాయశ్చిత్తం అయింది. నీ దోషం తొలగి పోయింది” అన్నాడు.
\q1
\v 8 అప్పుడు “నేను ఎవరిని పంపాలి? మా పక్షంగా ఎవరు వెళ్తారు?” అని ప్రభువు అంటుండగా విన్నాను.
\q1 అప్పుడు నేను “ఇదుగో నేనున్నాను,  నన్ను పంపు” అన్నాను.
\q1
\v 9 ఆయన “నీవు వెళ్లి ఈ ప్రజలతో చెప్పు. మీరు అస్తమానం వింటూ ఉంటారు గానీ గ్రహించరు.
\q1 ఎప్పుడూ చూస్తుంటారు గానీ తెలుసుకోరు.
\q1
\v 10 వారు కళ్ళతో చూసి,  చెవులతో విని, 
\q1 హృదయంతో గ్రహించి,  మనస్సు మార్చుకుని, 
\q1 స్వస్థత పొందకుండా ఉండేలా ఈ ప్రజల హృదయం కొవ్వెక్కేలా చేసి, 
\q1 వారి చెవులకు చెవుడు,  వారి కళ్ళకు గుడ్డితనం కలిగించు” అని చెప్పాడు.
\p
\v 11 “ప్రభూ,  ఎన్నాళ్ల వరకు?” అని నేనడిగాను. ఆయన ఇలా అన్నాడు. “నివాసులు లేక పట్టణాలు,  మనుష్యులు లేక ఇళ్ళు శిథిలమైపోయే దాకా,  దేశం బొత్తిగా బీడుగా మారే దాకా, 
\q1
\v 12 యెహోవా ప్రజలను దూరప్రాంతానికి తీసుకు పోయే దాకా,  దేశం నిర్జనమై చవిటిపర్ర అయ్యే దాకా.” 
\q1
\v 13 దానిలో పదవ భాగం మాత్రం మిగిలిపోయినా అది కూడా నాశనమౌతుంది.
\q1 సింధూర మస్తకి వృక్షాలను నరికి వేసినా తరువాత మిగిలి ఉండే మొద్దులాగా అది ఉంటుంది.
\q1 అలాటి మొద్దులో పరిశుద్ధమైన చిగురు ఉంది.
\c 7
\s ఇమ్మానుయేలు గురించిన సూచన
\q1
\v 1 యూదా రాజైన ఉజ్జియా మనవడు,  యోతాము కుమారుడు అయిన ఆహాజు దినాల్లో సిరియా రాజు రెజీను,  ఇశ్రాయేలు రాజు,  రెమల్యా కుమారుడు అయిన పెకహు యెరూషలేముపై దండెత్తారు. అది వారివల్ల కాలేదు.
\q1
\v 2 అప్పుడు సిరియా వారు ఎఫ్రాయిము\f + \fr 7:2 \fq ఎఫ్రాయిము \ft ఇశ్రాయేలు ఉత్తర రాజ్యం\f* వారిని తోడు తెచ్చుకున్నారని దావీదు వంశం వారికి తెలిసినప్పుడు గాలికి అడవి చెట్లు ఊగినట్టు వారి హృదయాలు,  వారి ప్రజల హృదయాలు గిలగిలలాడాయి.
\p
\v 3 అప్పుడు యెహోవా యెషయాతో ఇలా చెప్పాడు. ఆహాజుకు ఎదురు వెళ్ళు. నీవు,  నీ కుమారుడు షెయార్యాషూబు చాకిరేవు దారిలో ఎగువ కోనేటి కాలవ దగ్గరికి వెళ్ళండి.
\q1
\v 4 అతనితో చెప్పు “భద్రం. కంగారు పడకు. పొగ లేస్తున్న ఈ రెండు కాగడాలకు అంటే రెజీను,  సిరియా వాళ్ళు,  రెమల్యా కొడుకు పెకహు-వీళ్ళ కోపాగ్నికి జడిసి పోకు. బెదిరిపోకు.
\q1
\v 5 సిరియా,  ఎఫ్రాయిము,  రెమల్యా కొడుకు నీకు కీడు చేయాలని ఆలోచించారు.
\q1
\v 6 ‘మనం యూదా దేశం మీదికి పోయి దాని ప్రజలను భయపెట్టి దాని ప్రాకారాలు పడగొట్టి టాబెయేలు కొడుకును దానిపై రాజుగా చేద్దాం రండి’ అని చెప్పుకున్నారు.” 
\q1
\v 7 అయితే ప్రభువైన యెహోవా ఇలా సెలవిస్తున్నాడు. “ఆ మాట నిలవదు,  అది జరగదు.
\q1
\v 8 సిరియాకు రాజధాని దమస్కు.
\q1 దమస్కుకు రాజు రెజీను.
\q1 అరవై ఐదు సంవత్సరాల లోపు ఎఫ్రాయిము ఒక జాతిగా ఉండకుండా నాశనమై పోతుంది.
\q1
\v 9 షోమ్రోను ఎఫ్రాయిముకు రాజధాని.
\q1 షోమ్రోనుకు రాజు రెమల్యా కొడుకు.
\q1 మీరు విశ్వాసంలో స్థిరంగా ఉండక పోతే భద్రంగా ఉండరు.” 
\q1
\v 10 యెహోవా ఆహాజుకు ఇంకా ఇలా చెప్పాడు.
\q1
\v 11 “నీ దేవుడైన యెహోవాను సూచన అడుగు. అది ఎంత లోతైనదైనా,  ఎంత ఎత్తయినదైనా సరే.” 
\q1
\v 12 కానీ ఆహాజు “నేను అడగను. యెహోవాను పరీక్షించను” అన్నాడు.
\q1
\v 13 కాబట్టి యెషయా ఇలా జవాబిచ్చాడు. “దావీదు వంశస్థులారా,  వినండి. మనుషులను విసికించడం చాలదన్నట్టు నా దేవుణ్ణి కూడా విసిగిస్తారా?
\q1
\v 14 కాబట్టి ప్రభువు తానే ఒక సూచన మీకు చూపుతాడు. వినండి,  కన్య గర్భం ధరించి కుమారుణ్ణి కని అతనికి ‘ఇమ్మానుయేలు’ అని పేరు పెడుతుంది.
\q1
\v 15 కీడును తోసిపుచ్చడం,  మేలును కోరుకోవడం అతనికి తెలిసి వచ్చేనాటికి అతడు పెరుగు,  తేనె తింటాడు.
\q1
\v 16 కీడును తోసిపుచ్చడం,  మేలును కోరుకోవడం అతనికి తెలిసి రాక ముందే ఎవరిని చూసి నువ్వు హడలి పోతున్నావో ఆ ఇద్దరు రాజుల దేశం నాశనమై పోతుంది.
\q1
\v 17 యెహోవా నీ పైకి,  నీ జాతి పైకి,  నీ పితరుల కుటుంబం వారి మీదికి బాధ దినాలను,  ఎఫ్రాయిము యూదా నుండి వేరైపోయిన దినం మొదలు నేటి వరకూ రాని దినాలను రప్పిస్తాడు.
\q1 ఆయన అష్షూరు రాజును నీపైకి రప్పిస్తాడు.
\q1
\v 18 ఆ దినాన దూరంగా ఐగుప్తు ప్రవాహాల దగ్గర ఉన్న జోరీగలను,  అష్షూరు దేశపు కందిరీగలను యెహోవా ఈల వేసి పిలుస్తాడు.
\q1
\v 19 అవన్నీ వచ్చి మెట్టల్లో లోయల్లో బండల సందుల్లో ముళ్ళ పొదలన్నిటిలో గడ్డి బీడులన్నిటిలో దిగి ఉండిపోతాయి.
\q1
\v 20 ఆ దినాన యెహోవా నది (యూప్రటీసు) అవతలి నుండి కిరాయికి వచ్చే మంగలి కత్తితో,  అంటే అష్షూరు రాజు చేత నీ తల వెంట్రుకలను కాళ్ల వెంట్రుకలను గొరిగిస్తాడు.
\q1 అది నీ గడ్డాన్ని కూడా గొరిగిస్తుంది.
\q1
\v 21 ఆ దినాన ఒకడు ఒక చిన్న ఆవును,  రెండు గొర్రెలను పెంచుకుంటే
\q1
\v 22 అవి సమృద్ధిగా పాలిచ్చినందువల్ల అతడు పెరుగు తింటాడు.
\q1 ఎందుకంటే ఈ దేశంలో శత్రువులు వదిలేసి పోయిన వారందరూ పెరుగు తేనెలు తింటారు.
\q1
\v 23 ఆ దినాన వెయ్యి వెండి నాణేల విలువగల వెయ్యి ద్రాక్షచెట్లు ఉండే ప్రతి స్థలంలో ముళ్ళతుప్పలు,  బ్రహ్మజెముడు చెట్లు పెరుగుతాయి.
\q1
\v 24 ఈ దేశమంతా ముళ్ళ తుప్పలతో,  బ్రహ్మ జెముడు చెట్లతో నిండి ఉంటుంది గనక విల్లంబులు చేతబట్టుకుని ప్రజలు వేటకు అక్కడికి పోతారు.
\q1
\v 25 ముళ్ళతుప్పల,  బ్రహ్మ జెముడు చెట్ల భయం వల్ల మునుపు పారతో తవ్వి సాగు చేసిన కొండల వైపుకు మనుషులు పోరు.
\q1 అది పశువులు,  గొర్రెలు పచ్చిక మేసే చోటుగా ఉంటుంది.” 
\c 8
\s యూదాను శిక్షించడానికి దేవుడు అష్షూరు రాజ్యాన్ని ఉపయోగించడం
\q1
\v 1 యెహోవా “నీవు పెద్ద పలక తీసుకుని ‘మహేర్ షాలాల్‌ హాష్‌ బజ్‌\f + \fr 8:1 \fq మహేర్ షాలాల్‌ హాష్‌ బజ్‌ \ft త్వరితముగా దోపుడగును\f*’ అనే మాటలు దాని మీద రాయి.
\q1
\v 2 నా నిమిత్తం నమ్మకమైన సాక్ష్యం పలకడానికి యాజకుడైన ఊరియా,  యెబెరెక్యా కుమారుడు జెకర్యాలను పిలుస్తాను” అని నాతో చెప్పాడు.
\p
\v 3 అప్పుడు నేను స్త్రీ ప్రవక్త దగ్గరికి పోయాను. ఆమె గర్భవతి అయి కొడుకును కన్నది. యెహోవా “వాడికి ‘మహేర్ షాలాల్‌ హాష్‌ బజ్‌’ అనే పేరు పెట్టు.
\q1
\v 4 ఈ పిల్లవాడు నాన్నా,  అమ్మా అనగలిగే ముందే అష్షూరు రాజు,  అతని మనుషులు దమస్కు ఐశ్వర్యాన్నీ షోమ్రోను దోపుడు సొమ్మునూ ఎత్తుకు పోతారు” అన్నాడు.
\q1
\v 5 యెహోవా ఇంకా నాతో ఇలా సెలవిచ్చాడు.
\q1
\v 6 “ఈ ప్రజలు మెల్లగా పారే షిలోహు నీళ్లు వద్దని,  రెజీనును బట్టి,  రెమల్యా కుమారుణ్ణి బట్టి సంతోషిస్తున్నారు.” 
\q1
\v 7 కాబట్టి ప్రభువు బలమైన యూఫ్రటీసు నది వరద జలాలను,  అంటే అష్షూరు రాజును అతని సైన్యమంతటిని వారి మీదికి రప్పిస్తాడు.
\q1 అవి దాని కాలవలన్నిటి పైగా పొంగి తీరాలన్నిటి మీదా పొర్లి పారుతాయి.
\q1
\v 8 అవి యూదా దేశంలోకి వచ్చి వరద పొంగులా ప్రవహిస్తాయి. అవి మెడలోతు అవుతాయి.
\q1 ఇమ్మానుయేలూ,  దాని రెక్కలు నీ దేశమంతా కప్పేస్తాయి.
\q1
\v 9 ప్రజలారా,  మీరు ముక్కలు చెక్కలై పోతారు.
\q1 దూరదేశాల్లారా,  మీరందరూ వినండి. మీరు యుద్ధానికి సన్నద్ధులు కండి,  ముక్కలు చెక్కలైపొండి. యుద్ధానికి సన్నద్ధులు కండి,  ముక్కలు చెక్కలై పొండి.
\q1
\v 10 పథకం వేసుకోండి గానీ దాన్ని అమల్లో పెట్టలేరు. ఆజ్ఞ ఇవ్వండి గానీ ఎవరూ దాన్ని పాటించరు. ఎందుకంటే దేవుడు మాతో ఉన్నాడు.
\s దేవునికి భయపడు
\q1
\v 11 తన బలిష్ఠమైన చేతిని నాపై ఉంచి ఈ ప్రజల దారిలో నడవకూడదని యెహోవా ఖండితంగా నాతో చెప్పాడు.
\q1
\v 12 ఈ ప్రజలు కుట్ర అని చెప్పేదంతా కుట్ర అనుకోకండి.
\q1 వారు భయపడే దానికి భయపడకండి. హడలి పోకండి.
\q1
\v 13 సేనల ప్రభువైన యెహోవాయే పరిశుద్ధుడని ఎంచాలి.
\q1 మీరు భయపడవలసిన వాడు,  భీతి చెందవలసిన వాడు ఆయనే.
\q1
\v 14 అప్పుడాయన మీకు పరిశుద్ధ స్థలంగా ఉంటాడు. అయితే ఆయన ఇశ్రాయేలు రెండు కుటుంబాలకు తొట్రుపడజేసే రాయిగా తూలి పడేసే బండగా ఉంటాడు.
\q1 యెరూషలేము నివాసులకు బోనుగా చిక్కుకునే వలగా ఉంటాడు.
\q1
\v 15 చాలా మంది వాటికి తగిలి తొట్రుపడి కాళ్లు చేతులు విరిగి వలలో చిక్కి పట్టుబడతారు.
\q1
\v 16 ఈ సాక్ష్య వాక్యాన్ని కట్టు. ఈ అధికారిక వార్తను సీలు వేసి నా శిష్యులకు అప్పగించు.
\q1
\v 17 యాకోబు వంశానికి తన ముఖం దాచుకున్న యెహోవా కోసం నేను ఎదురు చూస్తాను.
\q1 ఆయన కోసం నేను ఎదురు చూస్తాను.
\q1
\v 18 ఇదిగో,  నేను,  యెహోవా నాకిచ్చిన పిల్లలు.
\q1 సీయోను కొండ మీద నివసించే సేనల ప్రభువు యెహోవా మూలంగా సూచనలుగా,  మహత్కార్యాలుగా ఇశ్రాయేలీయుల మధ్య ఉన్నాము.
\q1
\v 19 వారు మాతో “శకునాలు చెప్పే వారి దగ్గరికి,  గొణుగుతూ గుసగుసలాడుతూ ఉండే మంత్రగాళ్ళ దగ్గరికి వెళ్లి విచారణ చెయ్యండి” అని చెబుతారు. కానీ ప్రజలు విచారించవలసింది తమ దేవుడి దగ్గరనే గదా?
\q1 బతికి ఉన్న వారి కోసం చచ్చిన వారి దగ్గరికి వెళ్లడం ఏమిటి?
\q1
\v 20 ధర్మశాస్త్రం పైనా సాక్ష్యం పైనా దృష్టి నిలపండి.
\q1 వారు ఇలా చెప్పక పోతే అందుకు కారణం వారికి సూర్యోదయం కలగలేదు.
\q1
\v 21 అలాటి వారు ఇబ్బంది పడుతూ ఆకలితో దేశమంతా తిరుగులాడుతారు.
\q1 ఆకలేసి కోపపడతారు. తమ ముఖాలు ఆకాశం వైపుకు ఎత్తి తమ రాజును,  తమ దేవుణ్ణి దూషిస్తారు.
\q1
\v 22 భూమి వైపు తేరి చూసి,  దురవస్థ,  అంధకారం,  భరించరాని వేదన అనుభవిస్తారు. ఇతరులు వారిని వారు గాఢాంధకార దేశంలోకి తోలివేస్తారు.
\c 9
\s మన కోసం ఒక బిడ్డ పుట్టాడు
\q1
\v 1 యాతనలో ఉన్న దానిపై అలుముకున్న మబ్బు తేలిపోతుంది. పూర్వకాలంలో ఆయన జెబూలూను దేశాన్ని,  నఫ్తాలి దేశాన్ని అవమాన పరిచాడు. కాని చివరి కాలంలో ఆయన సముద్ర ప్రాంతాన్ని,  అంటే యొర్దాను అవతలి ప్రదేశాన్ని,  అన్యప్రజల గలిలయ ప్రదేశాన్నీ మహిమగల దానిగా చేస్తాడు.
\q1
\v 2 చీకటిలో నడిచిన ప్రజలు గొప్ప వెలుగును చూశారు. చావు నీడ గల దేశనివాసుల మీద వెలుగు ప్రకాశించింది.
\q1
\v 3 నువ్వు ప్రజలను విస్తరింపజేశావు. వాళ్ళ సంతోషం వృద్ధి చేశావు. కోతకాలంలో మనుషులు సంతోషంగా ఉన్నట్టు,  కొల్లసొమ్ము పంచుకునే వాళ్ళు సంతోషంగా ఉన్నట్టు వాళ్ళు నీ సన్నిధిలో సంతోషంగా ఉన్నారు.
\q1
\v 4 మిద్యాను దినాన జరిగినట్టు అతని బరువైన కాడిని నువ్వు విరిచావు. అతని మెడ మీద ఉన్న దుంగను,  అతణ్ణి తోలే వాడి కొరడాలను విరగగొట్టావు.
\q1
\v 5 యుద్ధ శబ్దం చేసే పాద రక్షలు,  రక్తంలో పొర్లించిన వస్త్రాలు అగ్నిలో కాలి,  ఆ అగ్నికి ఇంధనం ఔతాయి.
\q1
\v 6 ఎందుకంటే మన కోసం ఒక బిడ్డ పుట్టాడు. మనకు ఒక కుమారుణ్ణి అనుగ్రహించడం జరిగింది. ఆయన భుజాల మీద పరిపాలన ఉంటుంది. ఆయనకు ఆశ్చర్యమైన ఆలోచనకర్త,  శక్తిశాలి అయిన దేవుడు,  శాశ్వతుడైన తండ్రి,  శాంతిసమాధానాల అధిపతి అని పేరు.
\q1
\v 7 ఇకపై పరిమితి లేకుండా దానికి వృద్ధి,  విస్తీర్ణం కలిగేలా దావీదు సింహాసనాన్ని,  రాజ్యాన్ని నియమిస్తాడు. న్యాయం మూలంగా,  నీతి మూలంగా రాజ్యాన్ని స్థిరపరచడానికి శాశ్వతంగా అతడు దావీదు సింహాసనం మీద ఉండి పరిపాలన చేస్తాడు. సేనల ప్రభువైన యెహోవా ఆసక్తితో దీన్ని నెరవేరుస్తాడు.
\s ఇశ్రాయేలు పై యెహోవా కోపం
\q1
\v 8 యాకోబుకు విరోధంగా ప్రభువు వార్త పంపినప్పుడు అది ఇశ్రాయేలు మీద పడింది.
\q1
\v 9-10 “వాళ్ళు ఇటుకలతో కట్టింది పడిపోయింది. కాని మేము చెక్కిన రాళ్లతో కడతాం. అత్తి కర్రతో కట్టింది నరికేశారు,  కాని వాటికి బదులుగా దేవదారు కర్రను వాడదాం” అని అతిశయపడి గర్వంతో చెప్పుకునే ఎఫ్రాయిముకూ,  షోమ్రోను నివాసులకూ,  ప్రజలందరికీ ఈ విషయం తెలుస్తుంది.
\q1
\v 11 కాబట్టి యెహోవా అతని మీదకి రెజీనును,  అతని విరోధిని లేపుతాడు. అతని శత్రువులను రేపుతాడు.
\q1
\v 12 తూర్పున సిరియా,  పడమట ఫిలిష్తీయులు నోరు తెరచి ఇశ్రాయేలును మింగేస్తారు. ఇంత జరిగినా కోపంలో ఉన్న యెహోవా ఆగడు. ఎత్తిన ఆయన చెయ్యి దెబ్బ కొట్టేందుకు ఇంకా ఎత్తే ఉంది.
\q1
\v 13 అయినా ప్రజలు తమను కొట్టిన దేవుని వైపు తిరగరు. సేనల ప్రభువైన యెహోవాను వెదకరు.
\q1
\v 14 కాబట్టి యెహోవా ఇశ్రాయేలులో నుంచి తల,  తోక,  తాటి మట్ట,  రెల్లు అన్నిటినీ ఒకే రోజు నరికేస్తాడు.
\q1
\v 15 పెద్దలూ,  ఘనులూ తల. అసత్యాలు ఉపదేశించే ప్రవక్తలు తోక.
\q1
\v 16 ఈ ప్రజలను నడిపించే వాళ్ళు ప్రజలను దారి తప్పిస్తున్నారు. వాళ్ళ వెంట నడుస్తున్న వాళ్ళు నాశనమౌతారు.
\q1
\v 17 వాళ్ళందరూ భక్తిహీనులు,  దుర్మార్గులు. ప్రతి నోరు మూర్ఖపు మాటలు మాట్లాడుతుంది. కాబట్టి ప్రభువు వాళ్ళ యువకులను చూసి సంతోషించడు,  వాళ్ళల్లో తల్లిదండ్రులు లేని వారి పట్ల అయినా,  వాళ్ళ వితంతువుల పట్ల అయినా కరుణ చూపించడు. దీనంతటి బట్టి ఆయన కోపం చల్లారదు. ఎత్తిన ఆయన చెయ్యి దెబ్బ కొట్టేందుకు ఇంకా ఎత్తే ఉంటుంది.
\q1
\v 18 దుర్మార్గత అగ్నిలా మండుతుంది. అది గచ్చ పొదలను,  బ్రహ్మ జెముడు చెట్లను కాల్చి,  అడవి పొదల్లో రాజుకుని,  దట్టమైన పొగస్థంభంలా పైకి లేస్తుంది.
\q1
\v 19 సేనల ప్రభువు అయిన యెహోవా ఉగ్రత వల్ల దేశం కాలి భస్మం అయిపోయింది. ప్రజలు ఆ అగ్నికి ఇంధనంలా ఉన్నారు. ఏ మనిషీ తన సహోదరుణ్ణి కరుణించడు.
\q1
\v 20 కుడిచేతి మాంసం కోసుకుని తింటారు గాని ఇంకా ఆకలిగానే ఉంటారు. ఎడమచేతి మాంసం కోసుకు తింటారు గాని ఇంకా తృప్తి చెందరు. ప్రతివాడూ తన సొంత చేతి మాంసం కూడా తింటాడు.
\q1
\v 21 మనష్షే ఎఫ్రాయిమునీ,  ఎఫ్రాయిము మనష్షేనీ తినేస్తారు. వీరిద్దరు కలిసి యూదా మీద పడతారు. ఇలా జరిగినా ఆయన కోపం చల్లారదు. ఎత్తిన ఆయన చెయ్యి దెబ్బ కొట్టేందుకు ఇంకా ఎత్తే ఉంటుంది.
\c 10
\q1
\v 1 వితంతువులు తమకు కొల్లసొమ్ముగా ఉండాలనీ, 
\q1
\v 2 తల్లిదండ్రులు లేని వాళ్ళను దోచుకోవాలనీ కోరి,  అవసరతలో ఉన్న వాళ్లకు న్యాయం జరిగించకుండా చేసి,  నా ప్రజల్లో ఉన్న పేదలకు హక్కులు లేకుండా చేసి,  అన్యాయ నియమాలు విధించే వారికీ,  బాధ కలిగించే శాసనాలు చేసే వారికీ బాధ.
\q1
\v 3 తీర్పు రోజున,  దూరం నుంచి వచ్చే నాశనదినాన మీరేం చేస్తారు? సాయం కోసం ఎవరి దగ్గరికి పారిపోతారు? మీ ఐశ్వర్యం ఎక్కడ ఉంచుతారు?
\q1
\v 4 నువ్వు బందీలైన వాళ్ళ కింద ముడుచుకుని దాక్కున్నావు. హతమైన వాళ్ళతోపాటు పడి ఉన్నావు. అయినా యెహోవా కోపం చల్లారలేదు. ఎత్తిన ఆయన చెయ్యి దెబ్బ కొట్టేందుకు ఇంకా ఎత్తే ఉంటుంది.
\s అష్షూరీయుల పై దేవుని శిక్ష
\q1
\v 5 అష్షూరీయులకు బాధ,  వాళ్ళు నా కోపానికి సాధనమైన గద. నా ఉగ్రతను తీర్చుకునే దుడ్డు కర్ర.
\q1
\v 6 భక్తిహీనులైన ప్రజల మీదకి నేను వాళ్ళను పంపిస్తాను. కొల్లసొమ్ము దోచుకోడానికీ,  వేటాడింది తెచ్చుకోడానికీ,  వాళ్ళను వీధుల్లో మట్టి తొక్కినట్టు తొక్కడానికీ,  నా ఉగ్రతకు పాత్రులైన అహంకార ప్రజలకు విరోధంగా అతన్ని పంపిస్తాను.
\q1
\v 7 కాని అతడు ఆలా అనుకోడు. అది అతని ఉద్దేశం కాదు. నాశనం చెయ్యాలనీ,  అనేకమందిని నిర్మూలం చెయ్యాలనీ అతని ఆలోచన.
\q1
\v 8 అతను “నా అధిపతులందరూ మహారాజులు కారా?
\q1
\v 9 కల్నో పట్టణం కర్కెమీషులాంటిదే కదా? హమాతు అర్పాదులాంటిది కాదా? షోమ్రోను దమస్కులాంటిది కాదా?
\q1
\v 10 విగ్రహాలను పూజించే రాజ్యాలు నా చేతికి చిక్కాయి గదా,  వాటి విగ్రహాలు యెరూషలేము,  షోమ్రోనుల విగ్రహాల కంటే ఎక్కువే గదా.
\q1
\v 11 షోమ్రోను పట్ల,  దాని విగ్రహాల పట్ల నేను చేసినట్టు యెరూషలేము పట్ల,  దాని విగ్రహాల పట్ల చెయ్యకుండా ఉంటానా” అంటాడు.
\q1
\v 12 సీయోను కొండ మీద,  యెరూషలేము మీద ప్రభువు తన కార్యమంతా నెరవేర్చిన తరువాత ఆయన “నేను అష్షూరు రాజు హృదయ గర్వం కారణంగా అతని మాటను బట్టి,  అతని కళ్ళల్లోని అహంకారపు చూపులను బట్టి,  అతన్ని శిక్షిస్తాను” అంటాడు.
\v 13 ఎందుకంటే అతడు, 
\q1 “నేను తెలివైన వాణ్ణి. నా బలంతో,  నా బుద్ధితో అలా చేశాను. నేను దేశాల సరిహద్దులను మార్చి వాళ్ళ ఖజానాలను దోచుకున్నాను. మహా బలిష్ఠుడినై సింహాసనాల మీద కూర్చున్న వాళ్ళను కూలదోశాను.
\q1
\v 14 పక్షిగూటిలో ఒకడు చెయ్యి పెట్టినట్టు దేశాల ఆస్తి చేజిక్కించుకున్నాను. విడిచిపెట్టిన గుడ్లను ఏరుకున్నట్టు నేను భూమంతా సంపాదించుకున్నాను. ఏ పక్షీ రెక్కలు ఆడించలేదు,  నోరు తెరవలేదు,  కిచకిచలాడలేదు” అంటాడు.
\q1
\v 15 నరికేవాణ్ణి చూసి గొడ్డలి తన గురించి తాను ప్రగల్భాలు పలుకుతుందా? కోసేవాణ్ణి చూసి రంపం తన గురించి తాను పొగడుకుంటుందా?
\q1 ఇది ఒక కర్ర తనను ఎత్తేవాణ్ణి పైకెత్తగలిగినట్టు ఉంది. ఒక గద ఒక వ్యక్తిని పైకి లేపగలిగినట్టు ఉంది.
\q1
\v 16 కాబట్టి,  ప్రభువూ,  సైన్యాలకు అధిపతి అయిన యెహోవా అష్షూరీయుల ప్రఖ్యాత యోధుల మీదకు బక్కచిక్కి కృశించిపోయే రోగం పంపిస్తాడు. వారు ఆయన మహిమ కింద అగ్ని రాజుకుని కాలిపోతారు.
\q1
\v 17 ఇశ్రాయేలు దేవుని వెలుగు ఒక అగ్ని అవుతుంది. దాని పరిశుద్ధ దేవుడు ఒక జ్వాల అవుతాడు. అది అష్షూరు దేశపు బలురక్కసి చెట్లకూ,  గచ్చపొదలకూ అంటుకుని ఒక్క రోజులో వాటిని మింగేస్తుంది.
\q1
\v 18 ఒకడు వ్యాధితో క్షీణించిపోయినట్టు శరీర ప్రాణాలతోపాటు అతని అడవికీ అతని ఫలభరితమైన పొలాలకూ కలిగిన మహిమను అది నాశనం చేస్తుంది.
\q1
\v 19 అతని అడవిచెట్ల లెక్క ఎంత తగ్గిపోతుందంటే,  ఒక పసివాడు వాటిని లెక్కపెట్టగలుగుతాడు.
\s ఇశ్రాయేలులో మిగిలినవాళ్ళు
\q1
\v 20 ఆ రోజున ఇశ్రాయేలులో మిగిలినవాళ్ళు,  యాకోబు కుటుంబీకుల్లో తప్పించుకున్నవాళ్ళు తమను హతం చేసిన వాణ్ణి\f + \fr 10:20 \fq తమను హతం చేసిన వాణ్ణి \ft అష్షూరు రాజు\f* ఇక ఎన్నడూ ఆశ్రయించకుండా ఇశ్రాయేలీయుల పరిశుద్ధ దేవుడైన యెహోవా మీద నిజంగా ఆధారపడతారు.
\v 21 యాకోబులో మిగిలిన వాళ్ళు బలవంతుడైన దేవునివైపు తిరుగుతారు.
\q1
\v 22 ఇశ్రాయేలూ,  నీ ప్రజలు సముద్రపు ఇసుకలా ఉన్నా,  దానిలో మిగిలిన వాళ్ళే తిరుగుతారు. ప్రవాహంలా పారే నీతి నిర్ణయించిన ప్రకారం ఆ దేశానికి సమూల నాశనం ప్రాప్తించింది.
\v 23 ఎందుకంటే ప్రభువూ,  సైన్యాలకు అధిపతి అయిన యెహోవా భూమంతటా తాను నిర్ణయించిన సమూల నాశనం అమలు చెయ్యబోతున్నాడు.
\q1
\v 24 ప్రభువూ,  సైన్యాలకు అధిపతి అయిన యెహోవా ఇలా అంటున్నాడు. “సీయోనులో నివాసం ఉంటున్న నా ప్రజలారా,  అష్షూరుకు భయపడవద్దు. ఐగుప్తీయులు చేసినట్టు వాళ్ళు కర్రతో నిన్ను కొట్టి నీ మీద తమ దండం ఎత్తుతారు.
\v 25 అతనికి భయపడవద్దు. ఇంక కొద్ది కాలమైన తరువాత నీ మీద నా కోపం చల్లారుతుంది. నా కోపం అతని నాశనానికి దారి తీస్తుంది.” 
\q1
\v 26 ఓరేబు బండ దగ్గర మిద్యానును ఓడించినట్టు సేనల ప్రభువైన యెహోవా తన కొరడాను అతని మీద ఝుళిపిస్తాడు. ఆయన ఐగుప్తులో చేసినట్టు తన కర్ర సముద్రం మీద ఎత్తి దాన్ని పైకెత్తుతాడు.
\q1
\v 27 ఆ రోజున నీ భుజం మీద నుంచి అతని బరువు,  నీ మెడ మీద నుంచి అతని కాడి తీసివేయడం జరుగుతుంది. నీ మెడ బలంగా ఉన్న కారణంగా ఆ కాడి నాశనం అవుతుంది.
\q1
\v 28 శత్రువు ఆయాతు దగ్గరికి వచ్చాడు,  మిగ్రోను మార్గంగుండా వెళ్తున్నాడు. మిక్మషులో తమ సామగ్రి నిల్వ చేశాడు.
\q1
\v 29 వాళ్ళు కొండ సందు దాటారు,  గెబలో బస చేశారు. రమా వణకుతోంది. సౌలు గిబ్యా నివాసులు పారిపోయారు.
\q1
\v 30 గల్లీము ఆడపడుచులారా,  బిగ్గరగా కేకలు వేయండి. లాయిషా,  ఆలకించు! అయ్యయ్యో,  అనాతోతు!
\q1
\v 31 మద్మేనా ప్రజలు పారిపోతున్నారు. గెబీము నివాసులు సురక్షిత ప్రాంతాలకు పరుగెత్తుతున్నారు.
\q1
\v 32 ఈ రోజే అతను నోబులో ఆగుతాడు. ఈ రోజే సీయోను కుమారి పర్వతం,  యెరూషలేము కొండవైపు వాళ్ళు తమ పిడికిలి ఊపుతున్నారు.
\q1
\v 33 చూడండి,  ప్రభువూ,  సైన్యాలకు అధిపతి అయిన యెహోవా భీకర శబ్దంతో కొమ్మలను తెగగొట్టినప్పుడు ఎత్తయిన చెట్లు కూలిపోతాయి. గంభీరమైనవి పడిపోతాయి.
\q1
\v 34 ఆయన అడవి పొదలను గొడ్డలితో నరుకుతాడు. ప్రఖ్యాతిగాంచిన లెబానోను కూలిపోతుంది.
\c 11
\s యెష్షయి వేరు నుంచి చిగురు
\q1
\v 1 యెష్షయి వేరు నుంచి చిగురు పుడుతుంది. అతని వేరుల నుంచి కొమ్మ ఎదిగి ఫలిస్తుంది.
\q1
\v 2 జ్ఞానవివేకాలకు ఆధారమైన యెహోవా ఆత్మ,  ఆలోచన బలాలకు ఆధారమైన యెహోవా ఆత్మ,  తెలివినీ యెహోవా పట్ల భయభక్తులనూ పుట్టించే యెహోవా ఆత్మ అతని మీద నిలుస్తుంది.
\q1
\v 3 యెహోవా భయం అతనికి ఆనందం కలిగిస్తుంది.
\q1
\v 4 కంటి చూపును బట్టి అతను తీర్పు తీర్చడు. తాను విన్న దాన్ని బట్టి విమర్శ చేయడు. నీతిని బట్టి పేదలకు తీర్పు తీరుస్తాడు. భూనివాసుల్లో దీనులైన వాళ్లకు నిజాయితీగా విమర్శ చేస్తాడు. తన నోటి దండంతో లోకాన్ని కొడతాడు. తన పెదవుల ఊపిరితో దుర్మార్గులను హతం చేస్తాడు.
\q1
\v 5 అతని నడుముకు న్యాయం,  అతని మొలకు సత్యం నడికట్టుగా ఉంటాయి.
\q1
\v 6 తోడేలు గొర్రెపిల్లతో నివాసం చేస్తుంది. చిరుతపులి మేకపిల్లతో కలిసి పడుకుంటుంది. దూడ,  సింహం కూన,  కొవ్విన దూడ కలిసి ఉంటాయి. చిన్న పిల్లవాడు వాటిని తోలుకెళ్తాడు.
\q1
\v 7 ఆవు,  ఎలుగుబంటి కలిసి మేస్తాయి. వాటి పిల్లలు ఒక్క చోటే పండుకుంటాయి. ఎద్దు మేసినట్టు సింహం గడ్డి మేస్తుంది.
\q1
\v 8 పాలు తాగే పసిపిల్ల పాము పుట్ట మీద ఆడుకుంటుంది. పాలు విడిచిన పిల్ల,  సర్పం పుట్టలో తన చెయ్యి పెడుతుంది.
\q1
\v 9 నా పరిశుద్ధ పర్వతమంతటి మీద,  ఏ మృగమూ హాని చెయ్యదు,  నాశనం చెయ్యదు. ఎందుకంటే సముద్రం నీటితో నిండి ఉన్నట్టు లోకం యెహోవాను గూర్చిన జ్ఞానంతో నిండి ఉంటుంది.
\q1
\v 10 ఆ రోజున ప్రజలకు ధ్వజంగా యెష్షయి వేరు నిలుస్తుంది. జాతులు ఆయన కోసం వెదకుతాయి. ఆయన విశ్రమించే స్థలం ప్రభావం కలది అవుతుంది.
\q1
\v 11 ఆ రోజున మిగిలిన తన ప్రజలను అష్షూరులో నుంచీ. ఐగుప్తులో నుంచీ,  పత్రోసులో నుంచీ,  కూషులో నుంచీ,  ఏలాములో నుంచీ,  షీనారులో నుంచీ,  హమాతులో నుంచీ,  సముద్రద్వీపాల్లో నుంచీ విడిపించి రప్పించడానికి యెహోవా రెండోసారి తన చెయ్యి చాపుతాడు.
\q1
\v 12 జాతులను పోగు చెయ్యడానికి ఆయన ఒక ధ్వజం నిలబెట్టి,  బహిష్కరణకు గురైన ఇశ్రాయేలీయులను పోగుచేస్తాడు. చెదిరి పోయిన యూదా వాళ్ళను భూమి నలుదిక్కుల నుంచి సమకూరుస్తాడు.
\q1
\v 13 ఎఫ్రాయిముకున్న అసూయను నిలువరిస్తాడు. యూదా పట్ల విరోధంగా ఉన్న వాళ్ళు నిర్మూలమౌతారు. ఎఫ్రాయిము యూదాను బట్టి అసూయ పడడు. యూదా ఎఫ్రాయిమును బాధించడు
\q1
\v 14 వాళ్ళు పడమటివైపు ఉన్న ఫిలిష్తీయుల కొండల మీదకి దూసుకొస్తారు. వాళ్ళు ఏకమై తూర్పు వారిని కొల్లగొడతారు. వాళ్ళు ఎదోము మీద,  మోయాబు మీద దాడి చేస్తారు,  అమ్మోనీయులు వాళ్లకు విధేయులౌతారు.
\q1
\v 15 యెహోవా ఐగుప్తు సముద్రం అగాధాన్ని విభజిస్తాడు. చెప్పులు తడవకుండా మనుషులు దాన్ని దాటి వెళ్ళేలా తన వేడి ఊపిరిని ఊది,  యూఫ్రటీసు నది మీద తన చెయ్యి ఆడించి,  ఏడు కాలువలుగా దాన్ని చీలుస్తాడు.
\q1
\v 16 ఐగుప్తు దేశం నుంచి ఇశ్రాయేలు వచ్చిన రోజున వాళ్లకు దారి ఉన్నట్టు,  అష్షూరులో మిగిలిన ఆయన ప్రజలు అక్కడ నుంచి తిరిగి వచ్చేటప్పుడు వాళ్లకు రాజమార్గం ఉంటుంది.
\c 12
\s స్తుతి గీతం
\q1
\v 1 ఆ రోజున మీరు ఇలా అంటారు, 
\q1 “యెహోవా,  నువ్వు నా మీద కోపపడ్డావు,  నీ కోపం చల్లారింది,  నిన్ను స్తుతిస్తున్నాను. నువ్వు నన్ను ఆదరించావు.
\q1
\v 2 చూడు,  దేవుడే నా రక్షణ. భయం లేకుండా నేను ఆయన్ని నమ్ముతాను. యెహోవా,  అవును,  యెహోవాయే నాకు బలం. ఆయనే నా కీర్తన. ఆయనే నాకు రక్షణ అయ్యాడు.” 
\q1
\v 3 ఆనందంతో రక్షణ బావుల్లోనుంచి మీరు నీళ్లు చేదుకుంటారు. ఆ రోజున మీరు ఇలా అంటారు, 
\q1
\v 4 “యెహోవాను స్తుతించండి. ఆయన పేరు పెట్టి పిలవండి. జనాల్లో ఆయన క్రియలు చాటించండి. ఆయన పేరు ఘనమైనదని ప్రకటించండి.
\q1
\v 5 యెహోవాను గూర్చి పాటలు పాడండి. ఆయన అద్భుతమైన కార్యాలు చేశాడు. ఈ సంగతి భూమంతా తెలియనివ్వండి.
\q1
\v 6 గొప్పవాడైన ఇశ్రాయేలు పరిశుద్ధ దేవుడు నీ మధ్య ఉన్నాడు గనుక,  సీయోను నివాసీ,  అరిచి సంతోషంతో కేకలు పెట్టు.” 
\c 13
\s బబులోను గురించి ప్రవచనం
\q1
\v 1 బబులోనును గూర్చి ఆమోజు కొడుకు యెషయా స్వీకరించిన ప్రకటన.
\q1
\v 2 చెట్లు లేని కొండ మీద గుర్తు కోసం ఒక జెండా పాతండి. ప్రజలు ప్రధానుల ద్వారాల్లో ప్రవేశించమని కేకపెట్టి వాళ్ళను పిలిచి,  చెయ్యి ఊపి సైగ చెయ్యండి.
\q1
\v 3 నాకు ప్రతిష్ఠితులైన వాళ్లకు నేను ఆజ్ఞ ఇచ్చాను. నా కోపం అమలు చెయ్యమని నా శూరులను పిలిచాను. నా ప్రభావాన్నిబట్టి ఆనందించే వాళ్ళను పిలిపించాను.
\q1
\v 4 కొండల్లో ఒక పెద్ద జనసమూహం ఉన్నట్టు వినిపిస్తున్న ఆ శబ్దం వినండి. సమకూడుతున్న రాజ్యాల ప్రజలు చేసే అల్లరి శబ్దం వినండి. సైన్యాలకు అధిపతి అయిన యెహోవా యుద్ధం కోసం తన సైన్యాన్ని సిద్ధం చేస్తున్నాడు.
\q1
\v 5 సర్వలోకాన్ని పాడు చెయ్యడానికి దూర దేశం నుంచీ,  ఆకాశపు అంచుల నుంచీ యెహోవా,  ఆయన తీర్పు అమలు చేసే సాధనాలు వస్తున్నారు.
\q1
\v 6 బిగ్గరగా అరవండి,  ఎందుకంటే,  యెహోవా దినం దగ్గరపడింది. అది సర్వశక్తుడైన దేవుని దగ్గర నుండి విధ్వంసం తెస్తుంది.
\q1
\v 7 అందువలన చేతులన్నీ బలహీనమై వేలాడతాయి,  ప్రతివాడి గుండె కరిగిపోతుంది.
\q1
\v 8 ప్రజలు భయభ్రాంతులౌతారు. పురిటినొప్పులు పడే స్త్రీలాగా వాళ్లకు వేదనలు,  దుఃఖాలు కలుగుతాయి. ఒకరినొకరు విస్తుపోయి చూసుకుంటారు. వాళ్ళ ముఖాలు మండిపోతూ ఉంటాయి.
\q1
\v 9 యెహోవా దినం వస్తోంది. దేశాన్ని పాడు చెయ్యడానికీ,  పాపులు దానిలో ఉండకుండా పూర్తిగా నాశనం చెయ్యడానికీ క్రూరమైన ఉగ్రతతో,  ప్రచండమైన కోపంతో అది వస్తోంది.
\q1
\v 10 ఆకాశ నక్షత్రాలు,  నక్షత్రరాసులు తమ వెలుగును ఇయ్యవు. ఉదయం నుంచే సూర్యుణ్ణి చీకటి కమ్ముతుంది. చంద్రుడు ప్రకాశించడు.
\q1
\v 11 చెడుతనాన్ని బట్టి ఈ లోకాన్నీ,  తమ దోషాన్ని బట్టి దుష్టులనూ శిక్షిస్తాను. గర్విష్టుల అహంకారం అంతమొందిస్తాను. క్రూరుల అహంకారం అణిచివేస్తాను.
\q1
\v 12 బంగారం కన్నా మనుషులనూ,  ఓఫీరు దేశపు సువర్ణం కన్నా మానవజాతినీ అరుదుగా ఉండేలా చేస్తాను.
\q1
\v 13 సైన్యాలకు అధిపతి అయిన యెహోవా కోపాగ్ని కురిసే రోజున,  ఆయన ఉగ్రతకు ఆకాశం వణికేలా,  భూమి తన స్థానం తప్పేలా నేను చేస్తాను.
\q1
\v 14 అప్పుడు వేటకు గురైన జింకలాగా,  పోగుచెయ్యని గొర్రెల్లాగా ప్రజలు తమ తమ స్వజాతి వైపు తిరుగుతారు. తమ స్వదేశాలకు పారిపోతారు.
\q1
\v 15 దొరికిన ప్రతివాడూ కత్తివాత కూలుతాడు. బందీగా దొరికిన ప్రతివాడూ ఖడ్గంతో చనిపోతాడు.
\q1
\v 16 వాళ్ళు చూస్తూ ఉండగా వాళ్ళ పసిపిల్లలను విసిరి కొట్టినప్పుడు ముక్కలౌతారు. వాళ్ళ ఇళ్ళు దోపిడీ అవుతాయి. వాళ్ళ భార్యలు అత్యాచారానికి గురౌతారు.
\q1
\v 17 చూడు,  వాళ్ళ మీద దాడి చెయ్యడానికి నేను మాదీయులను రేపడానికి సిద్ధంగా ఉన్నాను. వాళ్ళు వెండిని పట్టించుకోరు. బంగారం కూడా వాళ్ళకు ఆనందం కలిగించదు.
\q1
\v 18 వాళ్ళ బాణాలు యువకులను చీలుస్తాయి. దూసుకుపోతాయి. వాళ్ళు పిల్లలను విడిచిపెట్టరు,  పసిపిల్లల మీద దయ చూపించరు.
\q1
\v 19 అప్పుడు రాజ్యాల్లో గొప్పదిగా,  కల్దీయుల శోభకూ,  అతిశయానికీ కారణమైన బబులోను,  దేవుడు పాడుచేసిన సొదొమ గొమొర్రాల్లాగా అవుతుంది.
\q1
\v 20 అది ఇంకెన్నడూ నివాసస్థలంగా ఉండదు. తరతరాల్లో ఇంక దానిలో ఎవడూ కాపురం ఉండడు. అరబీయుడు అక్కడ తన గుడారం వెయ్యడు. గొర్రెల కాపరులు తమ మందలను అక్కడ విశ్రాంతి తీసుకోనివ్వరు.
\q1
\v 21 ఎడారి మృగాలు అక్కడ ఉంటాయి. వాళ్ళ ఇళ్ళ నిండా గుడ్లగూబలు,  నిప్పుకోళ్ళూ ఉంటాయి. కొండమేకలు అక్కడ గంతులు వేస్తాయి.
\q1
\v 22 వాళ్ళ కోటల్లో అడవి కుక్కలూ,  వాళ్ళ అందమైన రాజమందిరాల్లో నక్కలూ అరుస్తాయి. దాని కాలం దగ్గరపడింది. దాని రోజులు ఇక ఆలస్యం కావు.
\c 14
\q1
\v 1 యెహోవా యాకోబు మీద జాలిపడతాడు. ఆయన మళ్ళీ ఇశ్రాయేలును ఎంపిక చేసుకుని వారికి తమ స్వదేశంలో పూర్వ క్షేమ స్థితి కలిగిస్తాడు. పరదేశులు వాళ్ళల్లో కలిసి,  యాకోబు సంతతితో జత కూడుతారు.
\q1
\v 2 ఇతర జాతులు వాళ్ళను తమ సొంత దేశానికి తీసుకు పోతారు. ఇశ్రాయేలు వంశస్థులు యెహోవా దేశంలో వాళ్ళను దాసదాసీలుగా ఉపయోగించుకుంటారు. తమను బందీలుగా పట్టుకున్న వాళ్ళను వాళ్ళు బందీలుగా పట్టుకుంటారు. తమను బాధించిన వాళ్ళ మీద పరిపాలన చేస్తారు.
\q1
\v 3 ఆ రోజున నీ బాధ నుంచి,  నీ వేదన నుంచి,  నువ్వు చెయ్యాల్సి వచ్చిన కష్టం నుంచి యెహోవా నీకు విశ్రాంతి ఇస్తాడు.
\q1
\v 4 ఆ రోజున నువ్వు బబులోను రాజు గూర్చి ఎగతాళి పాట ఎత్తి ఇలా పాడతావు.
\q1 “బాధించిన వాళ్లకు అంతం ఎలా వచ్చిందో చూడు. గర్వించిన రౌద్రం ఎలా అంతమయ్యిందో చూడు!
\q1
\v 5 దుష్టుల దుడ్డుకర్రనూ,  ఎడతెగని హత్యలతో జాతులను క్రూరంగా కొట్టిన పాలకుల రాజదండాన్ని యెహోవా విరగ్గొట్టాడు.
\q1
\v 6 వాళ్ళు ఆగ్రహంతో నిరంకుశ బలత్కారంతో జాతులను లోబరచుకున్నారు.
\q1
\v 7 భూలోకమంతా నిమ్మళించి విశ్రాంతిగా ఉంది. వాళ్ళు పాటలతో తమ సంబరాలు మొదలు పెట్టారు.
\q1
\v 8 నిన్ను గూర్చి తమాల వృక్షాలు,  లెబానోను దేవదారు వృక్షాలు సంతోషిస్తూ ఇలా అంటాయి, ‘నువ్వు ఓడిపోయినప్పట్నుంచి చెట్లు నరికే వాడెవడూ మమ్మల్ని నరకడానికి మా మీదకు రాలేదు.’ 
\q1
\v 9 నువ్వు ప్రవేశిస్తూ ఉండగానే నిన్ను ఎదుర్కోడానికి పాతాళం నీ కోసం ఆసక్తిగా ఎదురు చూస్తోంది. అది నీ కోసం చనిపోయిన వాళ్ళను లేపుతోంది. భూరాజులందరినీ,  జనాల రాజులందరినీ వాళ్ళ సింహాసనాల మీద నుంచి లేపుతోంది.
\q1
\v 10 వాళ్ళందరూ నిన్ను చూసి,  నువ్వు కూడా మాలాగే బలహీనుడివయ్యావు. నువ్వూ మాలాంటి వాడివయ్యావు.
\q1
\v 11 నీ ఆడంబరం,  నీ తీగ వాయిద్య స్వరం పాతాళానికి పడిపోయాయి. నీ కింద పురుగులు వ్యాపిస్తాయి. క్రిములు నిన్ను కప్పుతాయి.
\q1
\v 12 తేజోనక్షత్రమా,  వేకువచుక్కా,  ఆకాశం నుంచి నువ్వెలా పడిపోయావు? జాతులను కూల్చిన నువ్వు నేలమట్టం వరకూ ఎలా తెగి పడిపోయావు?
\q1
\v 13 నువ్వు నీ హృదయంలో, ‘నేను ఆకాశానికి ఎక్కిపోతాను,  దేవుని నక్షత్రాలకన్నా ఎత్తుగా నా సింహాసనాన్ని గొప్ప చేసుకుంటాను,  ఉత్తరం వైపు ఉన్న సభాపర్వతం మీద కూర్చుంటాను, 
\q1
\v 14 మేఘమండలం మీదకు ఎక్కుతాను,  మహోన్నతుడైన దేవునితో నన్ను సమానంగా చేసుకుంటాను’ అనుకున్నావు.
\v 15 అయితే నువ్వు ఇప్పుడు పాతాళపు లోతుల్లోకి దిగిపోయావు. నరకంలో పడి ఉన్నావు.
\q1
\v 16 నిన్ను చూసిన వాళ్ళు నిన్ను నిదానించి చూస్తూ ఇలా అంటారు, 
\q1
\v 17 ‘భూమిని కంపింపజేసి రాజ్యాలను వణకించినవాడు ఇతడేనా? లోకాన్ని నిర్జన ప్రదేశంగా చేసి,  దాని పట్టణాలను పాడు చేసినవాడు ఇతడేనా? తాను చెరపట్టిన వాళ్ళను తమ నివాసస్థలానికి వెళ్ళనివ్వనివాడు ఇతడేనా?’ 
\q1
\v 18 జాతులన్నిటి రాజులందరూ ఘనత వహించినవారై తమ తమ సమాధుల్లో నిద్రిస్తున్నారు.
\q1
\v 19 కానీ నువ్వు పారేసిన కొమ్మలా ఉన్నావు. కత్తివాత చచ్చిన శవాలు నిన్ను కప్పుతున్నాయి. అగాధంలో ఉన్న రాళ్ళ దగ్గరికి దిగిపోయిన వాళ్ళ శవాలు నిన్ను కప్పుతున్నాయి. నువ్వు తొక్కేసిన పీనుగులా అయ్యావు.
\q1
\v 20 నీవు నీ దేశాన్ని పాడుచేసి నీ ప్రజలను హతం చేశావు. వాళ్ళతో పాటు నువ్వు సమాధిలో ఉండవు. దుష్టుల సంతానం ఎన్నడూ జ్ఞాపకానికి రాదు.
\q1
\v 21 తమ పూర్వీకుల అపరాధం కారణంగా అతని కొడుకులను హతం చేసే స్థలం సిద్ధం చెయ్యండి. వాళ్ళు పెరిగి భూమిని స్వాధీనం చేసుకుని పట్టణాలతో లోకాన్ని నింపకూడదు.” 
\q1
\v 22 సైన్యాలకు అధిపతి అయిన యెహోవా వాక్కు ఇదే “నేను వాళ్ళ మీదకు లేచి,  బబులోనుకు దాని పేరునూ,  శేషించిన వారినీ,  సంతానాన్నీ లేకుండా కొట్టేస్తాను.” ఇది యెహోవా ప్రకటన.
\q1
\v 23 “నేను దాన్ని గుడ్లగూబల స్వాధీనం చేస్తాను. దాన్ని నీటి మడుగులుగా చేస్తాను. నాశనం అనే చీపురుకట్టతో దాన్ని తుడిచి పెట్టేస్తాను.” ఇది సైన్యాలకు అధిపతి అయిన యెహోవా ప్రకటన.
\s అష్షూరు గురించి ప్రవచనం
\q1
\v 24 సైన్యాలకు అధిపతి అయిన యెహోవా ప్రమాణపూర్వకంగా ఇలా అంటున్నాడు. “కచ్చితంగా నేను ఉద్దేశించినట్టే అది జరుగుతుంది. నేను యోచన చేసినట్టే అది ఉంటుంది.
\q1
\v 25 నా దేశంలో అష్షూరును విరగ్గొడతాను. నా పర్వతాల మీద అతన్ని నా కాళ్ళ కింద తొక్కుతాను. అప్పుడు అతని కాడి నా ప్రజల మీద నుంచి తొలగిపోతుంది. అతని భారం వాళ్ళ భుజాల మీద నుంచి తేలిపోతుంది.
\q1
\v 26 సర్వలోకం గురించి నేను చేసిన ఆలోచన ఇదే. జాతులన్నిటి మీదా చాపిన చెయ్యి ఇదే.
\q1
\v 27 సైన్యాలకు అధిపతి అయిన యెహోవా దాన్ని ఆలోచించాడు. ఆయన్ని ఆపేవాడెవడు? ఆయన చెయ్యి ఎత్తి ఉంది. దాన్ని ఎవడు వెనక్కి తిప్పుతాడు?” 
\s ఫిలిష్తియా గురించి ప్రవచనం
\q1
\v 28 రాజైన ఆహాజు చనిపోయిన సంవత్సరం ఈ ప్రకటన వచ్చింది, 
\q1
\v 29 “ఫిలిష్తియా,  నిన్ను కొట్టిన దండం విరిగిపోయిందని సంతోషించకు. ఆ సర్పవంశం నుంచి కట్లపాము వస్తుంది. దాని సంతానం,  రెక్కల అగ్ని సర్పం.
\q1
\v 30 అప్పుడు పేదలకే పేదలైన\f + \fr 14:30 \fq పేదలకే పేదలైన \ft అతిపేదలు\f* వారు భోజనం చేస్తారు. నిరాశ్రయులు క్షేమంగా పండుకుంటారు. కాని,  నేను నీ సంతానాన్ని కరువుతో చంపేస్తాను. అది నీలో మిగిలిన వాళ్ళను హతం చేస్తుంది.
\q1
\v 31 ద్వారమా,  ప్రలాపించు. పట్టణమా,  అంగలార్చు. ఫిలిష్తియా,  నువ్వు పూర్తిగా కరిగిపోతావు. ఎందుకంటే ఉత్తరం నుంచి పొగ మేఘం వస్తున్నది. బారులు తీరిన సైన్యంలో వెనుతిరిగే వాడు ఒక్కడూ లేడు.
\q1
\v 32 ఆ దేశ వార్తాహరుడికి ఇవ్వాల్సిన జవాబేది? యెహోవా సీయోనును స్థాపించాడు. ఆయన ప్రజల్లో బాధకు గురైన వాళ్లకు దానిలో ఆశ్రయం దొరుకుతుంది.” 
\c 15
\s మోయాబు గురించి ప్రకటన
\r 16:6-12; యిర్మీ 48:29-36
\q1
\v 1 మోయాబు గురించి ప్రకటన.
\q1 ఒకే రాత్రిలో ఆర్ మోయాబు పాడై నాశనమౌతుంది.
\q1 ఒక్క రాత్రిలో కీర్ మోయాబు పాడై నాశనమౌతుంది.
\q1
\v 2 ఏడవడానికి మోయాబీయులు గుడికీ,
\q1 మెట్ట మీద ఉన్న దీబోనుకూ వెళ్తున్నారు.
\q1 నెబో మీద, మేదెబా మీద మోయాబీయులు ప్రలాపిస్తున్నారు.
\q1 వాళ్ళందరూ తమ తలలు గొరిగించుకున్నారు,
\q1 గడ్డాలు క్షవరం చేయించుకున్నారు.
\q1
\v 3 తమ సంత వీధుల్లో గోనెపట్ట కట్టుకున్నారు.
\q1 వాళ్ళ మేడల మీద, వాళ్ళ బహిరంగ ప్రాంగణాల్లో వాళ్ళందరూ ప్రలాపిస్తూ కన్నీళ్లు కారుస్తున్నారు.
\q1
\v 4 హెష్బోను, ఏలాలే మొర్ర పెడుతున్నాయి.
\q1 యాహసు వరకూ వాళ్ళ స్వరం వినిపిస్తూ ఉంది.
\q1 మోయాబీయుల యోధులు బిగ్గరగా ఏడుస్తున్నారు.
\q1 వాళ్ళ ప్రాణాలు వాళ్ళల్లో వణుకుతున్నాయి.
\q1
\v 5 మోయాబు కోసం నా హృదయం అరుస్తూ ఉంది.
\q1 దాని ప్రధానులు సోయరు వరకూ పారిపోతారు.
\q1 లూహీతు ఎక్కుడు మార్గంలో ఏడుస్తూ ఎక్కుతారు.
\q1 నాశనమై పోయామే అని పెద్దగా కేకలు వేస్తూ హొరొనయీము మార్గంలో వెళ్తారు.
\q1
\v 6 ఎందుకంటే నిమ్రీములో ఉన్న నీళ్ళు ఎండిపోయాయి.
\q1 గడ్డి ఎండిపోయింది. కొత్తగా పుట్టిన గడ్డి కూడా ఎండిపోతుంది. పచ్చదనం ఎక్కడా కనిపించదు.
\q1
\v 7 వాళ్ళు సంపాదించిన ఆస్తినీ, వాళ్ళు కూర్చుకున్న పంటనూ నిరవంజి చెట్లున్న నది అవతలకు వాళ్ళు మోసుకు పోతారు.
\q1
\v 8 రోదన మోయాబు సరిహద్దుల్లో వినిపించింది.
\q1 అంగలార్పు ఎగ్లయీము వరకూ, బెయేరేలీము వరకూ వినిపించింది.
\q1
\v 9 ఎందుకంటే దీమోను నీళ్ళు రక్తంతో నిండి ఉన్నాయి.
\q1 కాని నేను దీమోను మీదకి మరింత బాధ రప్పిస్తాను.
\q1 మోయాబులోనుంచి తప్పించుకున్న వాళ్ళ మీద, ఆ దేశంలో మిగిలిన వాళ్ళ మీద ఒక సింహం దాడి చేస్తుంది.
\c 16
\q1
\v 1 నిర్జన ప్రదేశం వైపు ఉన్న సెల నుంచి దేశాన్ని పరిపాలన చేసే వాడికి,  సీయోను కుమార్తె పర్వతానికి పొట్టేళ్లను పంపండి.
\q1
\v 2 గూటి నుంచి చెదిరి ఇటు అటు ఎగిరే పక్షుల్లా అర్నోను రేవుల దగ్గర మోయాబు కుమార్తెలు కనిపిస్తారు.
\q1
\v 3 “ఆలోచన చెప్పు. న్యాయం అమలు చెయ్యి. చీకటి కమ్మినట్టు మధ్యాహ్నం పూట నీ నీడ మా మీద ఉండనివ్వు. పలాయనంలో ఉన్నవాళ్ళను దాచి పెట్టు. పారిపోయిన వాళ్ళను పట్టిచ్చి ద్రోహం చెయ్యకు.
\q1
\v 4 మోయాబు నుంచి పలాయనం అయిన వాళ్ళను నీతో నివాసం ఉండనివ్వు. నాశనం చేసే వాళ్ళు వాళ్ళ మీదకి రాకుండా వాళ్లకు దాక్కునే చోటుగా ఉండు.” ఎందుకంటే బలాత్కారం ఆగిపోతుంది. నాశనం నిలిచిపోతుంది. అణగదొక్కేవాళ్ళు దేశంలో నుండి అదృశ్యం అవుతారు.
\q1
\v 5 నిబంధనా నమ్మకత్వంతో సింహాసన స్థాపన జరుగుతుంది. దావీదు గుడారంలోనుంచి ఒకడు అక్కడ నమ్మకంగా కూర్చుంటాడు. అతడు తీర్పు తీరుస్తాడు,  న్యాయం వెదకుతాడు,  నీతి జరిగిస్తాడు.
\q1
\v 6 మోయాబు గర్వం గురించి మేము విన్నాం. అతని అహంకారం,  అతని ప్రగల్భాలు,  అతని క్రోధం గురించి విన్నాం. కానీ అతని ప్రగల్భాలు వట్టివి.
\q1
\v 7 కాబట్టి మోయాబీయులు మోయాబును గూర్చి విలపిస్తారు. అందరూ విలపిస్తారు. మీరు పూర్తిగా పాడైన కీర్ హరెశెతు ద్రాక్షపళ్ళ గుత్తుల కోసం మూలుగుతారు.
\q1
\v 8 ఎందుకంటే హెష్బోను పొలాలు,  సిబ్మా ద్రాక్షాతీగెలు వాడిపోయాయి. దాని శ్రేష్ఠమైన ద్రాక్షావల్లులను జాతుల అధికారులు అణగదొక్కారు. అవి యాజరు వరకూ వ్యాపించాయి,  ఎడారిలోకి పాకాయి. దాని తీగెలు విశాలంగా వ్యాపించి సముద్రాన్ని దాటాయి.
\q1
\v 9 యాజరుతో కలిసి నేను సిబ్మా ద్రాక్షాతీగెల కోసం ఏడుస్తాను. హెష్బోనూ,  ఏలాలే,  నా కన్నీళ్లతో నిన్ను తడుపుతాను. ఎందుకంటే నీ వేసవికాల ఫలాల మీద,  నీ పంట మీద నీ కేరింతలను నేను అంతమొందించాను.
\q1
\v 10 ఆనంద సంతోషాలు ఫలభరితమైన పొలాల నుంచి అదృశ్యం అవుతాయి. నీ ద్రాక్షల తోటలో సంగీతం వినిపించదు. ఉత్సాహ ధ్వని వినబడదు. గానుగుల్లో ద్రాక్షగెలలను తొక్కేవాడు లేడు. ద్రాక్షల తొట్టి తొక్కేవారి సంతోషభరితమైన కేకలు నేను నిలుపు చేశాను.
\q1
\v 11 మోయాబు కోసం నా గుండె కొట్టుకుంటోంది. కీర్ హరెశెతు కోసం నా అంతరంగం తీగవాయిద్యంలా నిట్టూర్పు విడుస్తోంది.
\q1
\v 12 మోయాబీయులు ఉన్నత స్థలానికి వచ్చి సొమ్మసిల్లి ప్రార్థన చెయ్యడానికి తమ గుడిలో ప్రవేశించినప్పుడు,  వారి ప్రార్థనల వల్ల ప్రయోజనం ఏమీ లేదు.
\q1
\v 13 ఇంతకు ముందు యెహోవా మోయాబు గురించి చెప్పిన మాట ఇదే.
\q1
\v 14 మళ్ళీ యెహోవా మాట్లాడుతున్నాడు. “మూడేళ్ళలోపు మోయాబు ఘనత అదృశ్యం అవుతుంది. అతనికి అనేకమంది జనం ఉన్నా చాలా తక్కువగానూ ప్రాముఖ్యత లేనివాళ్ళుగానూ ఉంటారు.” 
\c 17
\s దమస్కు గురించిన ప్రకటన
\q1
\v 1 ఇది దమస్కు నగరం గూర్చిన దైవ ప్రకటన.
\q1 “దమస్కు ఇక మీదట నగరంగా ఉండదు. అది శిథిల గృహంలా ఉంటుంది.
\q1
\v 2 అరోయేరు పట్టణాలు జనాలు లేకుండా ఉంటాయి.
\q1 అవి గొర్రెల మందలు మేసే ప్రదేశాలవుతాయి. అవి అక్కడ ఎవరి భయమూ లేకుండా పడుకుంటాయి.
\q1
\v 3 ఎఫ్రాయిములో భద్రత కోసం కట్టిన ప్రాకారాలూ,  దమస్కులో రాజ్యాధికారమూ మాయమవుతాయి. ఇశ్రాయేలు ప్రజల ప్రాభవానికి జరిగినట్టే సిరియాలో మిగిలి ఉన్న వారికీ జరుగుతుంది.” ఇది సేనల ప్రభువైన యెహోవా మాట.
\q1
\v 4 “ఆ రోజుల్లో యాకోబు ప్రాభవం హీన దశకు చేరుకుంటుంది. బలిసిన అతని శరీరం చిక్కి పోతుంది.
\q1
\v 5 అది పంట కోసేవాడు ధాన్యాన్ని సమకూర్చినట్టుగా,  అతడి చేయి కంకులను కోసినట్టుగా ఉంటుంది.
\q1 రెఫాయీము లోయలో ఒకడు పరిగె సేకరించినట్టుగా ఉంటుంది.
\q1
\v 6 అయినా ఒలీవ చెట్టును దులిపినప్పుడు పైన కొన్ని పళ్ళు మిగిలి ఉన్నట్టుగా పరిగె మిగిలి ఉంటుంది.
\q1 రెండు మూడు ఒలీవ పళ్ళు చిట్టచివరి కొమ్మలో మిగిలి ఉన్నట్టుగా,  ఫలభరితమైన చెట్టు చిటారు కొమ్మలో నాలుగైదు పళ్ళు మిగిలి ఉన్నట్టుగా పరిగె మిగిలి ఉంటుంది.” ఇశ్రాయేలు ప్రజల దేవుడైన యెహోవా ప్రకటన ఇది.
\q1
\v 7 ఆ రోజుల్లో మనుషులు తమ సృష్టికర్త వైపు చూస్తారు. ఇశ్రాయేలు ప్రజల పరిశుద్ధ దేవునిపై తమ దృష్టి నిలుపుతారు.
\q1
\v 8 తమ చేతులతో చేసిన బలిపీఠాలను గానీ,  తమ చేతివేళ్ళతో చేసిన ఆషేరా దేవతా స్తంభాలను గానీ,  సూర్యుడి విగ్రహాలను గానీ చూడరు.
\q1
\v 9 ఆ రోజుల్లో ఇశ్రాయేలు ప్రజల భయం వల్ల వాళ్ళు వదిలి వెళ్ళిన బలమైన పట్టణాలు కొండ శిఖరాల పైన నిర్జనమైన అడవుల్లా ఉంటాయి. అవి నాశనమై పోతాయి.
\q1
\v 10 ఎందుకంటే నీ రక్షణకు కారకుడైన దేవుణ్ణి నువ్వు మర్చి పోయావు. నీ బలానికి ఆధారంగా ఉన్న బండను అలక్ష్యం చేశావు.
\q1 కాబట్టి నువ్వు అందమైన మొక్కలను నాటావు. అన్య దేశాల ద్రాక్ష చెట్లు నాటావు.
\q1
\v 11 నువ్వు వాటిని నాటిన రోజున దానికి కంచె వేసి సేద్యం చేశావు. త్వరలోనే నీ విత్తనాలు ఫలించి మొక్కలు పెరిగాయి.
\q1 కానీ అమితమైన దుఃఖం,  భయంకరమైన విచారం కలిగే రోజున నీ పంట విఫలమవుతుంది.
\q1
\v 12 అయ్యో! భీకరమైన సముద్ర ఘోషలా అనేక జనాలు వేసే కేకలు,  బలమైన నీటి ప్రవాహపు హోరులాగా అనేక జాతులు తరలి పోతున్న శబ్దాలూ వినిపిస్తున్నాయి.
\q1
\v 13 అనేక నీటి ప్రవాహాల హోరులాగా జాతులు గర్జిస్తున్నాయి.
\q1 కానీ దేవుడు వాళ్ళని గద్దిస్తాడు. వాళ్ళు దూరంగా పారిపోతారు. గాలికి ఎగిరిపోయే చచ్చిన మొక్కలను గాలి ఎగర గొట్టినట్టుగా,  సుడిగాలిలో పిచ్చి మొక్కలు గిర్రున తిరిగి పోయినట్టుగా వాళ్ళు పారిపోతారు.
\q1
\v 14 సాయంత్రం,  చూడండి,  భయోత్పాతం! ఉదయం కాకుండానే వాళ్ళు కనిపించకుండా పోతారు.
\q1 మమ్మల్ని దోచుకునే వాళ్లకి పట్టే గతి ఇదే. మా సంపదను దొంగతనం చేసేవాళ్ళకి దక్కేది ఇదే.
\c 18
\s ఇతియోపియా గురించి ప్రకటన
\q1
\v 1 అయ్యో! ఇతియోపియా నదుల అవతల టపటపా కొట్టుకునే రెక్కలున్న దేశానికి దుఃఖం!
\q1
\v 2 అది సముద్రంపై నీళ్ళ మీద జమ్ము పడవల్లో రాయబారులను పంపిస్తూ ఉంది.
\q1 వేగిరపడే వార్తాహరులారా! వెళ్ళండి. నున్నని చర్మం కలిగి పొడుగ్గా ఉండే ప్రజల దగ్గరికి వెళ్ళండి! చుట్టూ ఉన్న వాళ్ళనీ,  దూరంగా ఉండే వాళ్ళనీ భయకంపితులను చేస్తూ,  అణచివేసే ఆ బలమైన జనాల దగ్గరకూ,  నదులు విభజించే వాళ్ళ దేశానికీ వెళ్ళండి!
\q1
\v 3 ప్రపంచంలో నివసించే మీరు,  భూమిపైన జీవించే మీరు
\q1 పర్వతాల పైన సంకేతంగా జెండా ఎత్తినప్పుడు చూడండి! బాకా ఊదినప్పుడు వినండి!
\q1
\v 4 యెహోవా నాకు చెప్పిన మాట ఇదే. “వేసవిలో ఉడుకెత్తే వేడిలా,  కోతకాలంలో ఏర్పడే పొగమంచు మబ్బులా
\q1 నేను నిశ్శబ్దంగా నా నివాస స్థలం నుండి గమనిస్తూ ఉంటాను.” 
\q1
\v 5 కోతకాలం రాకముందు పువ్వు వికసించే దశ ముగిసిన తర్వాత,  పువ్వు ద్రాక్షగా మారుతున్న దశలో ఆయన పోటకత్తులతో ద్రాక్షకాయలను కత్తిరిస్తాడు. వ్యాపిస్తున్న ద్రాక్ష కొమ్మలను నరికి అవతల పారవేస్తాడు.
\q1
\v 6 వాటిని పర్వతాల్లోని పక్షులకూ,  భూమి మీద ఉన్న మృగాలకూ వదిలివేస్తాడు.
\q1 వేసవికాలంలో పక్షులూ,  చలికాలంలో భూమి మీద మృగాలూ వాటిని తింటాయి.
\q1
\v 7 ఆ రోజుల్లో నున్నని చర్మం కలిగి పొడుగ్గా ఉండే ప్రజలు,  చుట్టూ ఉన్న వాళ్ళనీ,  దూరంగా ఉండే వాళ్ళనీ భయకంపితులను చేస్తూ,  అణచివేస్తూ ఆ బలమైన జనాలు,  నదులతో నిండి ఉన్న వాళ్ళ దేశం నుండి సేనల ప్రభువు అయిన యెహోవాకు కానుకలు తీసుకుని వస్తారు. సేనల ప్రభువు అయిన యెహోవా నామాన్ని ధరించిన సీయోను పర్వతానికి తీసుకు వస్తారు.
\c 19
\s ఐగుప్తు గురించిన ప్రకటన
\q1
\v 1 ఇది ఐగుప్తు దేశాన్ని గూర్చిన దైవ ప్రకటన.
\q1 చూడండి! యెహోవా వడిగా పరిగెత్తే మేఘంపై స్వారీ చేస్తూ ఐగుప్తుకి వస్తున్నాడు.
\q1 ఐగుప్తు విగ్రహాలు ఆయన సమక్షంలో కంపిస్తున్నాయి. ఐగుప్తు ప్రజల గుండెలు అవిసిపోతున్నాయి.
\q1
\v 2 “నేను ఐగుప్తు ప్రజలకు వ్యతిరేకంగా ఐగుప్తు ప్రజలను రేపుతాను. సోదరుడికి వ్యతిరేకంగా సోదరుడూ,  పొరుగువాడికి వ్యతిరేకంగా పొరుగువాడూ పోరాటం చేస్తారు.
\q1 పట్టణంతో పట్టణం,  రాజ్యంతో రాజ్యం యుద్ధం చేస్తాయి.
\q1
\v 3 ఐగుప్తు ప్రజల ఆత్మస్థైర్యం క్షీణిస్తుంది. నేను వాళ్ళ ఆలోచనలను నాశనం చేస్తాను.
\q1 వాళ్ళు ఆలోచన కోసం విగ్రహాల దగ్గరికీ,  ఆత్మలతో మాట్లాడే వాళ్ళ దగ్గరికీ,  కర్ణ పిశాచం ఉన్న వాళ్ళ దగ్గరికీ,  సోదె చెప్పేవాళ్ల దగ్గరికీ వెళ్తారు.
\q1
\v 4 నేను ఐగుప్తు ప్రజలను క్రూరుడైన యజమాని చేతికి అప్పగిస్తాను. పీడించే రాజు వాళ్ళని పరిపాలిస్తాడు.” 
\q1 ఇది సేనల ప్రభువు అయిన యెహోవా చేస్తున్న ప్రకటన.
\q1
\v 5 సముద్రంలో నీళ్ళు ఇంకిపోతాయి. నదులు ఎండిపోయి ఖాళీ అవుతాయి.
\q1
\v 6 నదుల నుండి దుర్వాసన వస్తుంది. ఐగుప్తు ప్రవాహాలు క్షీణించి పోయి ఎండిపోతాయి.
\q1 రెల్లూ,  తుంగా వడిలిపోతాయి.
\q1
\v 7 నైలునదీ తీరాన,  నదీ ముఖంలోనూ ఉండే రెల్లు పొదలన్నీ,  నైలు నదీ పరీవాహక ప్రాంతంలో నాటిన పొలాలన్నీ ఎండిపోయి దూళిలా కొట్టుకు పోతాయి.
\q1
\v 8 జాలరులు శోకిస్తారు. విలపిస్తారు. నైలు నది నీళ్ళలో గేలాలు వేసే వాళ్ళంతా దుఖిస్తారు.
\q1 అలాగే నదిలో వలలు వేసే వాళ్ళు విలపిస్తారు.
\q1
\v 9 చిక్కులు తీసిన జనపనారతో అల్లిక పని చేసే వాళ్ళూ,  తెల్లని బట్టలు నేసే వాళ్ళూ తెల్లబోతారు.
\q1
\v 10 ఐగుప్తులో నేత పనులు చేసే వాళ్ళంతా చితికి పోతారు. కూలి పనులు చేసుకునే వాళ్ళంతా తీవ్ర నిస్పృహకు లోనవుతారు.
\q1
\v 11 సోయను అధిపతులు బొత్తిగా మూర్ఖులు. ఫరో దగ్గర ఉన్న సలహాదారుల్లో అందరికన్నా జ్ఞాని అయిన వాడు ఇచ్చిన సలహా మతిలేనిదిగా కన్పిస్తుంది. ఫరోతో “నేను జ్ఞాని కొడుకును. నేను పూర్వ కాలంలోని రాజుల సంతతి వాణ్ణి” అని నువ్వు ఎలా చెప్తావు?
\q1
\v 12 నీ జ్ఞానులు ఎక్కడ ఉన్నారు? సేనల ప్రభువైన యెహోవా ఐగుప్తును గూర్చి నిర్ణయించిన ప్రణాళికను వాళ్ళని చెప్పనియ్యి.
\q1
\v 13 సోయను అధిపతులు మూర్ఖులయ్యారు. నోపు పట్టణ అధిపతులు మోసపోయారు. ఐగుప్తు జాతులకు మూల స్తంభాలుగా ఉన్న వీళ్ళు ఐగుప్తును తప్పుదారి పట్టించారు.
\q1
\v 14 యెహోవా వాళ్ళ ఆలోచనలను తారుమారు చేసే ఆత్మను వాళ్ళ మనస్సుల్లో పెట్టాడు. మత్తులో తూలే తాగుబోతు తన వాంతిలో పొర్లినట్టు ఐగుప్తు చేసే పని అంతట్లో వాళ్ళు దాన్ని తప్పుదారి పట్టించారు.
\q1
\v 15 తల అయినా తోక అయినా తాటి మట్ట అయినా రెల్లయినా ఐగుప్తు కోసం ఎవరూ చేయగలిగిందేమీ లేదు.
\q1
\v 16 ఆ రోజున ఐగుప్తు ప్రజలంతా స్త్రీల వలే ఉంటారు. సేనల ప్రభువు అయిన యెహోవా వారిపై తన చెయ్యి ఎత్తుతాడు. దాని కారణంగా వాళ్ళు భయపడి వణుకుతారు.
\v 17 ఐగుప్తు అధైర్య పడడానికి యూదాదేశం కారణమవుతుంది. తమకు విరోధంగా యెహోవా ఆలోచించిన ప్రణాళికల కారణంగా వాళ్ళు యూదా దేశం అంటే భయపడి పోతారు.
\q1
\v 18 ఆ రోజున కనాను భాషలో మాట్లాడే పట్టణాలు ఐదు ఐగుప్తు దేశంలో ఉంటాయి. ఆ పట్టణాల్లో ప్రజలు “మేము సేనల ప్రభువు యెహోవా ప్రజలం” అని ప్రమాణం చేస్తారు. ఈ పట్టణాల్లో ఒక దాన్ని “నాశనపురం” అని పిలుస్తారు.
\q1
\v 19 ఆ రోజున ఐగుప్తు దేశం మధ్యలో యెహోవాకు ఒక బలిపీఠం ఉంటుంది. దాని సరిహద్దులో యెహోవాకు ప్రతిష్ట చేసిన రాతి స్తంభం ఒకటి ఉంటుంది.
\v 20 అది ఐగుప్తు దేశంలో సేనల ప్రభువు అయిన యెహోవాకు ఒక సూచనగానూ,  సాక్ష్యంగానూ ఉంటుంది. వాళ్ళు తమను పీడించే వాళ్ళని గూర్చి యెహోవాకు మొర్ర పెట్టినప్పుడు ఆయన వాళ్ళ కోసం శూరుడైన ఒక రక్షకుణ్ణి పంపిస్తాడు. అతడు వాళ్ళని విడిపిస్తాడు.
\q1
\v 21 ఐగుప్తు ప్రజలకు యెహోవా తనను తెలియపరచుకుంటాడు. ఆ రోజున ఐగుప్తు ప్రజలు యెహోవాను తెలుసుకుంటారు. వాళ్ళు ఆయనను బలులతో,  కానుకలతో ఆరాధిస్తారు. యెహోవాకు మొక్కుకుని ఆ మొక్కుబళ్ళు చెల్లిస్తారు.
\v 22 యెహోవా వాళ్ళని బాధిస్తాడు. వాళ్ళని బాధించి తిరిగి బాగు చేస్తాడు. వాళ్ళు యెహోవా వైపు తిరుగుతారు. ఆయన వాళ్ళ ప్రార్థన విని వాళ్ళను స్వస్థపరుస్తాడు.
\q1
\v 23 ఆ రోజున ఐగుప్తు దేశం నుండి అష్షూరు దేశానికి ఒక రాజ మార్గం ఉంటుంది. అష్షూరు ప్రజలు ఐగుప్తుకీ,  ఐగుప్తు ప్రజలు అష్షూరుకీ వస్తూ పోతూ ఉంటారు. ఐగుప్తు ప్రజలు అష్షూరు ప్రజలతో కలసి యెహోవాను ఆరాధిస్తారు.
\q1
\v 24 ఆ రోజున ఐగుప్తు,  అష్షూరులతో పాటు ఇశ్రాయేలు మూడో జనంగా భూమిపై ఆశీర్వాద కారకంగా ఉంటుంది.
\q1
\v 25 సేనల ప్రభువు అయిన యెహోవా వాళ్ళను దీవించి ఇలా అంటాడు. “నా జనమైన ఐగుప్తు ప్రజలు,  నా చేతి పని అయిన అష్షూరు ప్రజలు,  నా సంపద అయిన ఇశ్రాయేలు ప్రజలు దీవెనలు పొందుదురు గాక.” 
\c 20
\s ఇతియోపియా,  ఐగుప్తు గురించిన ప్రకటన
\q1
\v 1 అష్షూరు రాజు సర్గోను తర్తానుని\f + \fr 20:1 \fq తర్తానుని \ft సైన్యాధిపతి\f* అష్డోదుకి పంపాడు. తర్తాను ఆ సంవత్సరం అష్డోదు ప్రజలతో యుద్ధం చేసి ఆ పట్టణాన్ని ఆక్రమించుకున్నాడు.
\q1
\v 2 ఆ రోజుల్లో యెహోవా ఆమోజు కొడుకు యెషయా ద్వారా మాట్లాడి ఇలా చెప్పాడు. “నువ్వు వెళ్ళు. నీ నడుముకి కట్టుకున్న గోనె పట్టా విప్పు. నీ పాదాలకున్న జోళ్ళు విడిచిపెట్టు.” అతడు అలాగే చేశాడు. చెప్పులు లేకుండా,  వట్టి కాళ్ళతో నడిచాడు.
\q1
\v 3 అప్పుడు యెహోవా ఇలా అన్నాడు. “ఐగుప్తు,  ఇతియోపియాలకు ఒక సూచనగా,  ఒక శకునంగా నా సేవకుడు యెషయా మూడు సంవత్సరాలు నగ్నంగా,  పాదరక్షలు లేకుండా తిరిగాడు.
\q1
\v 4 అలాగే అష్షూరు రాజు బందీలుగా ఉన్న ఐగుప్తు ప్రజలనూ,  ప్రవాసులైన ఇతియోపియా ప్రజలనూ వాళ్ళలో పిల్లలనూ,  పెద్దలనూ దిగంబరులుగా చేసి పాదరక్షలు లేకుండా తీసుకు వెళ్తాడు. ఐగుప్తు ప్రజలకు అవమానం కలిగేలా వాళ్ళ పిరుదులపై బట్టలు లేకుండా చేసి తీసుకుపోతాడు.
\q1
\v 5 వాళ్ళు ఇతియోపియా ప్రజలపై నమ్మకం ఉంచి,  ఐగుప్తును తమకు గర్వకారణంగా ఎంచారు కాబట్టి వాళ్ళు దిగులు పడతారు. సిగ్గుపడిపోతారు.
\q1
\v 6 ఆ రోజున ఆ సముద్ర తీరాల్లో నివసించే వాళ్ళు అష్షూరు రాజు నుండి తప్పించుకోవాలని ‘మనం సహాయం కోసం వీళ్ళ దగ్గరకి పరుగు తీశాం. నిజంగా వీళ్ళే మనకు ఆధారమని నమ్మాం. ఇప్పుడు మనం ఎలా తప్పించుకుంటాం?’ అని చెప్పుకుంటారు.” 
\c 21
\s బబులోను గురించిన ప్రకటన
\q1
\v 1 సముద్రతీరాన ఉన్న ఎడారిని గురించిన దైవ ప్రకటన.
\q1 “దక్షిణ దేశం నుండి తుఫాను గాలులు వీస్తున్నట్టు, 
\q1 ఒక భయంకరమైన దేశం నుండి అరణ్యాన్ని దాటుకుంటూ ఆ విపత్తు వస్తూ ఉంది.
\q1
\v 2 దుస్థితిని తెలియ జేసే ఒక దర్శనం నాకు కలిగింది.
\q1 మోసగాడు మోసాలు చేస్తాడు. నాశనం చేసేవాడు నాశనం చేస్తాడు.
\q1 ఏలాము దేశమా,  వెళ్ళి దాడి చెయ్యి,  మాదియా దేశమా ముట్టడి వెయ్యి.
\q1 నేను ఆమె మూలుగులను ఆపివేస్తాను.
\q1
\v 3 కాబట్టి నా నడుముకు విపరీతమైన నొప్పి కలిగింది. ప్రసవ వేదన పడే స్త్రీకి కలిగిన నొప్పుల్లాంటివే నాకూ కలిగాయి.
\q1 నేను విన్న దాన్ని బట్టి కుంగిపోయాను. చూసిన దాన్ని బట్టి నాకు బాధ కలుగుతున్నది.
\q1
\v 4 నా గుండె కొట్టుకునే వేగం పెరిగింది. భయంతో నాకు జలదరింపు కలిగింది.
\q1 నేను ఆశతో ఎదురు చూసిన రాత్రి నాకు భయంతో వణుకు పుట్టింది.
\q1
\v 5 వాళ్ళు భోజనం బల్ల సిద్ధం చేస్తారు. తివాచీలు పరుస్తారు. అన్నం తిని,  తాగుతారు.
\q1 అధిపతులారా,  లేవండి. డాళ్ళకి నూనె రాయండి.
\q1
\v 6 ఎందుకంటే ప్రభువు నాకు చెప్పిన మాట ఇది.
\q1 వెళ్ళు. ఒక కాపలా వాణ్ణి నియమించు. తాను చూస్తున్న దాని గూర్చి అతడు సమాచారం ఇవ్వాలి.
\q1
\v 7 అతడు ఒక రథాన్ని చూసినప్పుడు,  జంట రౌతులు గుర్రాలపై రావడం చూసినప్పుడు, 
\q1 గాడిదలనూ,  ఒంటెలనూ ఎక్కి వాళ్ళు రావడం చూసినప్పుడు అతడు మనస్సు పెట్టి అప్రమత్తంగా ఉండాలి.” 
\q1
\v 8 ఆ కాపలా వాడు ఇలా అరుస్తాడు. “నా ప్రభూ,  ఈ పహారా స్తంభంపై ప్రతి రోజూ,  రోజంతా నిలబడి ఉన్నాను. రాత్రంతా నేను కాపలా కాస్తూనే ఉన్నాను.” 
\q1
\v 9 చూడండి,  రథాన్ని తోలుకుంటూ ఒక వ్యక్తి గుర్రాలెక్కి వస్తున్న రౌతులతో వస్తున్నాడు. వాళ్ళు జంటలుగా ఒక దళంగా వస్తున్నారు. అతడు పిలిచి ఇలా చెప్పాడు. “బబులోను కూలి పోయింది. నిజంగానే కూలిపోయింది. దాని చెక్కిన దేవుళ్ళ బొమ్మలన్నీ విరిగి నేలకూలాయి.” 
\q1
\v 10 నేను నూర్చిన నా ధాన్యమా,  నేను చెరిగిన వాళ్ళు,  నా కళ్ళంలో నూర్చిన పిల్లలు,  ఇశ్రాయేలు దేవుడు,  సేనలకు అధిపతి అయిన యెహోవా దగ్గర నేను విన్నది నీకు తెలియజేశాను.
\s అరేబియాను గురించిన ప్రకటన
\q1
\v 11 దూమా\f + \fr 21:11 \fq దూమా \ft ఎదోముకు మరో పేరు,  దూమా అర్ధం నిశబ్దం\f* గూర్చిన ఒక దైవ ప్రకటన. శేయీరు\f + \fr 21:11 \fq శేయీరు \ft ఎదోము\f*లో నుండి ఒకడు నన్ను అడుగుతున్నాడు. “కావలివాడా,  రాత్రి ఇంకా ఎంత మిగిలి ఉంది? కావలివాడా,  రాత్రి ఇంకా ఎంత మిగిలి ఉంది?” 
\q1
\v 12 అప్పుడు కావలివాడు “ఉదయం వస్తుంది,  రాత్రి కూడా వస్తుంది. మీరు అడగాలనుకుంటే అడగండి. మళ్ళీ తిరిగి రండి” అంటున్నాడు.
\q1
\v 13 అరేబియాను గూర్చిన ఒక దైవ ప్రకటన. దెదాను సంచార వర్తకులు,  మీరు అరేబియా ఎడారిలో రాత్రి గడపాలి.
\q1
\v 14 తేమా దేశ వాసులారా,  దాహంతో ఉన్న వారి కోసం నీళ్ళు తీసుకుని రండి. దేశ దిమ్మరుల ఎదురుగా ఆహారం తీసుకు రండి.
\q1
\v 15 ఎందుకంటే వాళ్ళు కత్తినుండి తప్పించుకుని పారిపోతున్నారు. దూసిన కత్తి నుండీ,  ఎక్కు పెట్టిన విల్లు నుండీ,  యుద్ధ భయం వల్లా పారిపోతున్నారు.
\q1
\v 16 ఎందుకంటే ప్రభువు నాకిలా చెప్పాడు. “మరో సంవత్సరంలోగా కూలి వాళ్ళని ఒక సంవత్సరానికి పెట్టుకున్నట్టుగా కేదారు ప్రభావం అంతా నశించిపోతుంది.
\q1
\v 17 కేదారు ప్రజల్లో కొద్దిమంది విలుకాళ్ళూ,  శూరులూ మిగిలిపోతారు.” ఎందుకంటే ఇశ్రాయేలు ప్రజల దేవుడైన యెహోవా చెప్తున్న మాట ఇది.
\c 22
\s యెరూషలేము గురించిన ప్రకటన
\q1
\v 1 “దర్శనం లోయ\f + \fr 22:1 \fq దర్శనం లోయ \ft యెరూషలేము నగరం\f*” ను గూర్చిన దైవ ప్రకటన.
\q1 “మీరంతా ఇళ్ళ పైకప్పుల పైకి ఎక్కి ఉండటానికి కారణమేంటి?
\q1
\v 2 సందడితో నిండి పోయి కేకలు వేస్తున్న పట్టణమా! వేడుకల్లో మునిగిపోయిన నగరమా!
\q1 నీలో చనిపోయిన వాళ్ళు కత్తి వల్ల హతం కాలేదు. వాళ్ళు యుద్ధంలో చనిపోలేదు.
\q1
\v 3 నీ అధిపతులంతా కలసి పారిపోయారు. కానీ విలుకాళ్ళు బాణాలు వేసి కొట్టకుండానే వాళ్ళు దొరికి పోయారు.
\q1 దూరంగా పారిపోయినా శత్రువు వాళ్ళందర్నీ కలిపి పట్టుకున్నాడు.
\q1
\v 4 కాబట్టి నేను చెప్పేదేమిటంటే ‘నా వంక చూడకండి. నేను తీవ్రమైన విషాదంతో ఏడుస్తాను.
\q1 నా జనానికి సంభవించిన వినాశనం గూర్చి నన్ను ఓదార్చడానికి ప్రయత్నించకండి.’
\q1
\v 5 దర్శనం లోయలో అల్లరి, తొక్కిసలాటతో నిండిన ఒక రోజు రాబోతుంది. దాన్ని సేనల ప్రభువు అయిన యెహోవా రప్పించబోతున్నాడు.
\q1 ఆ రోజు ఓటమీ, కలవరమూ కలుగుతాయి. గోడలు కూలిపోతాయి. ప్రజలంతా సహాయం కోసం పర్వతాల వైపు చూస్తారు.
\q1
\v 6 ఏలాము రథాలతో ఉన్న యోధులతో, రౌతులతో తన అంబుల పొదిని ధరించింది.
\q1 కీరు తన డాలును బయటకు తీసింది.
\q1
\v 7 నీకు ఇష్టమైన లోయలన్నీ రథాలతో నిండిపోతాయి.
\q1 తమ గుర్రాలపై కూర్చున్న రౌతులు పట్టణ ద్వారం దగ్గర తమ స్థానాల్లో ఉన్నారు.
\q1
\v 8 అప్పుడు ఆయన యూదా భద్రత కవచాన్ని తీసివేశాడు.
\q1 ఆ రోజు నువ్వు ‘అడవి రాజ భవనం’ లో ఉన్న ఆయుధాల కోసం చూశావు.
\q1
\v 9 దావీదు పట్టణానికి అనేక చోట్ల బీటలు పడటం నువ్వు చూశావు. అది తెలుసుకుని నువ్వు దిగువన ఉన్న కోనేరు నుండి నీళ్ళ తెచ్చుకున్నావు.
\q1
\v 10 మీరు యెరూషలేములోని ఇళ్ళను లెక్కపెట్టారు. ప్రాకారాన్ని బలపరచడానికై మీరు ఇళ్ళు పడగొట్టారు.
\q1
\v 11 పాత కోనేటి నీళ్ళ కోసం రెండు గోడల మధ్య మీరు ఒక జలాశయాన్ని నిర్మించారు.
\q1 కానీ పట్టణాన్ని నిర్మించిన వాణ్ణి మీరు పట్టించుకోలేదు. ఏనాడో దాని కోసం ఆలోచించిన వాణ్ణి మీరు లక్ష్యం చేయలేదు.
\q1
\v 12 ఆ రోజున ఏడవడానికీ, అంగలార్చడానికీ, తలలు బోడి చేసుకోడానికీ,
\q1 గోనె పట్ట కట్టుకోడానికీ సేనల ప్రభువైన యెహోవా పిలుపునిచ్చాడు.
\q1
\v 13 కానీ చూడండి! దానికి బదులుగా, పశువులను చంపుదాం, గొర్రెలను వధించుదాం.
\q1 వాటి మాంసం తిని ద్రాక్షారసం తాగుదాం. సంతోషంతో పండగ చేసుకుందాం. ఎందుకంటే రేపు చనిపోతాం కదా” అనుకున్నారు.
\q1
\v 14 ఈ సంగతి సేనల ప్రభువైన యెహోవా నా చెవుల్లో తెలియజేశాడు.
\q1 “మీరు చేసిన ఈ దోషానికి క్షమాపణ లేదు. మీరు చనిపోయేటప్పుడైనా సరే” ఇది సేనల ప్రభువైన యెహోవా మాట.
\q1
\v 15 సేనల ప్రభువు అయిన యెహోవా ఇలా చెప్పాడు. భవనంలో నిర్వహణా పనులు చూసే షెబ్నా దగ్గరకి వెళ్ళు. అతనికి ఇలా చెప్పు.
\q1
\v 16 “ఇక్కడ నీకేం పని? ఇక్కడ సమాధి తొలిపించుకోడానికి అసలు నువ్వెవరు?
\q1 ఎత్తయిన స్థలంలో సమాధిని తొలిపించుకుంటున్నావు. రాతిలో నీ కోసం నివాసాన్ని ఏర్పాటు చేసుకుంటున్నావు!
\q1
\v 17 చూడు, బలవంతుడివైన నిన్ను యెహోవా విసిరి వేయబోతున్నాడు. ఆయన నిన్ను నేలకు విసిరి కొట్టబోతున్నాడు. ఆయన నిన్ను గట్టిగా పట్టుకుంటాడు.
\q1
\v 18 ఆయన నిన్ను కచ్చితంగా చుట్ట చుట్టివేస్తాడు. ఒక బంతిలా నిన్ను విశాలమైన దేశంలోకి విసిరివేస్తాడు.
\q1 నువ్వు అక్కడే చనిపొతావు. నీ గొప్ప రథాలు కూడా అక్కడే పడి ఉంటాయి. నీ యజమాని ఇంటికి నువ్వు ఒక అవమానంగా ఉంటావు.
\q1
\v 19 నీ ఉద్యోగం నుండి నిన్ను తొలగిస్తాను. నీ హోదాను తీసి వేస్తాను. నిన్ను కిందకు లాగేస్తాను.
\q1
\v 20 ఆ రోజున నేను నా సేవకుడూ, హిల్కీయా కొడుకూ అయిన ఎల్యాకీముని పిలుస్తాను.
\q1
\v 21 నీ చొక్కా అతనికి తొడిగిస్తాను. నీ నడికట్టును అతనికి కడతాను. నీ అధికారాన్ని అతనికి బదలాయిస్తాను.
\q1 అతడు యెరూషలేములో నివాసం ఉన్న వాళ్ళకీ, యూదా జాతి వాళ్ళకీ ఒక తండ్రిగా ఉంటాడు.
\q1
\v 22 నేను దావీదు ఇంటి తాళపు చెవిని, అధికారాన్ని అతని భుజంపై ఉంచుతాను.
\q1 అతడు తెరచినప్పుడు ఎవ్వరూ మూయలేరు. అతడు మూసినప్పుడు ఎవ్వరూ తెరవలేరు.
\q1
\v 23 బలమైన చోట ఒక మేకును దిగగొట్టినట్టు నేను అతణ్ణి స్థిరపరుస్తాను.
\q1 అతడు తన తండ్రి కుటుంబానికి ఘనమైన సింహాసనంగా ఉంటాడు.
\q1
\v 24 చిన్న గిన్నెలనూ, పాత్రలనూ మేకుకి వేలాడదీసినట్టుగా
\q1 అతని పితరుల ఇంటి గౌరవమూ, సంతానం, వారసుల గౌరవమూ అతనిపై వేలాడదీస్తారు.”
\q1
\v 25 ఇది సేనల ప్రభువైన యెహోవా మాట. “ఆ రోజున బలమైన చోట కొట్టిన మేకు సడలి ఊడిపోతుంది. కింద పడిపోతుంది. దానిపై ఆధారపడిన బరువంతా తెగి కింద పడుతుంది.” ఇది యెహోవా మాట.
\c 23
\s తూరును గురించిన ప్రకటన
\q1
\v 1 ఇది తూరును గూర్చిన దైవ ప్రకటన.
\q1 తర్షీషు ఓడలారా,  పెడ బొబ్బలు పెట్టండి. ఎందుకంటే ఓడరేవు గానీ ఆశ్రయం గానీ లేవు.
\q1 కిత్తీము దేశం నుండి వాళ్లకి ఈ విషయం వెల్లడి అయింది.
\q1
\v 2 సముద్ర తీరవాసులారా! సీదోను పట్టణంలోని వర్తకులారా! విభ్రాంతి చెందండి.
\q1 సముద్రంపై వస్తూ పోతూ ఉండేవాళ్ళు తమ సరుకులు మీకు సరఫరా చేశారు.
\q1
\v 3 మహా సముద్రంపై ప్రయాణించి
\q1 షీహోరు ప్రాంతం ధాన్యం,  నైలు నదికి చెందిన పంట తూరుకు వస్తూ ఉండేవి. తూరు దేశాలన్నిటికీ వర్తక కేంద్రంగా ఉండేది.
\q1
\v 4 సీదోనూ,  సిగ్గుపడు,  ఎందుకంటే సముద్రం మాట్లాడుతుంది. సముద్ర బలిష్టుడు మాట్లాడుతున్నాడు. ఆయన ఇలా అంటున్నాడు.
\q1 “నేను పురిటినొప్పులు పడలేదు. పిల్లలకు జన్మనివ్వలేదు. నేను పిల్లలను పోషించలేదు,  కన్యకలను పెంచలేదు.” 
\q1
\v 5 ఆ సమాచారం విని ఐగుప్తు ప్రజలు తూరును గురించి వేదన చెందుతారు.
\q1
\v 6 సముద్ర తీరవాసులారా! రోదించండి. తర్షీషుకి తరలి వెళ్ళండి.
\q1
\v 7 ఎప్పుడూ ఆనందిస్తూ ఉండే పట్టణం,  పురాతన కాలంలో మూలాలున్న పట్టణం, 
\q1 పాశ్చాత్య దేశాల్లో నివాసం ఉండటానికి సుదూర ప్రయాణాలు చేసే పట్టణం,  నీకే ఇలా జరిగిందా?
\q1
\v 8 తూరు వర్తకులు రాజకుమారుల్లాంటి వాళ్ళు. అక్కడ వ్యాపారం చేసే వాళ్ళు భూమిపై గౌరవం పొందిన వాళ్ళు.
\q1 తూరు కిరీటాలు పంచే పట్టణం. దానికి వ్యతిరేకంగా పథకం వేసిందెవరు?
\q1
\v 9 ఆమె గర్వాన్నీ,  ఘనతా ప్రాభవాలనూ అగౌరవ పరచడానికీ, 
\q1 భూమి మీద ఘనత పొందిన ఆమె పౌరులను అవమాన పరచడానికీ సేనల ప్రభువైన యెహోవా సంకల్పించాడు.
\q1
\v 10 తర్షీషు కుమారీ,  నీ భూమిని దున్నడం మొదలు పెట్టు. నైలు నదిలా నీ భూమిని విస్తరింపజెయ్యి. తూరులో వ్యాపార కేంద్రం ఇక లేదు.
\q1
\v 11 యెహోవా తన చేతిని సముద్రంపై చాపాడు. ఆయన రాజ్యాలను కంపింపజేశాడు.
\q1 కనానులో కోటలను నాశనం చేయాలని ఆజ్ఞ జారీ చేశాడు.
\q1
\v 12 ఆయన ఇలా అన్నాడు “పీడన కింద ఉన్న సీదోను కన్యా,  నీకిక సంతోషం ఉండదు.
\q1 నువ్వు కిత్తీముకి తరలి వెళ్ళు. కానీ అక్కడ కూడా నీకు విశ్రాంతి కలగదు.” 
\q1
\v 13 కల్దీయుల\f + \fr 23:13 \fq కల్దీయుల \ft బబులోను\f* దేశాన్ని చూడండి. వాళ్ళిప్పుడు ఒక జనంగా లేరు. అష్షూరు వాళ్ళు దాన్ని క్రూర మృగాలు నివసించే అడవిగా చేశారు.
\q1 దాని ముట్టడికై వాళ్ళు గోపురాలు కట్టారు. దాని భవనాలను ధ్వంసం చేశారు. దేశాన్ని శిథిలంగా చేశారు.
\q1
\v 14 తర్షీషు ఓడలారా,  పెడ బొబ్బలు పెట్టండి. మీ ఆశ్రయ దుర్గం నాశనమైంది.
\q1
\v 15 ఒక రాజు జీవిత కాలంలా డెబ్భై సంవత్సరాలు తూరును మర్చిపోవడం జరుగుతుంది. డెబ్భై సంవత్సరాలు ముగిసిన తర్వాత తూరులో ఒక వేశ్యా గీతంలో ఉన్నట్టు జరుగుతుంది.
\q1
\v 16 అంతా మర్చిపోయిన వేశ్యా! తంతి వాద్యం తీసుకుని పట్టణంలో తిరుగులాడు.
\q1 అందరూ నిన్ను జ్ఞాపకం చేసుకునేలా దాన్ని చక్కగా వాయించు. ఎక్కువ పాటలు పాడు.
\q1
\v 17 డెబ్భై సంవత్సరాలు ముగిసిన తర్వాత యెహోవా తూరుకు సహాయం చేస్తాడు.
\q1 అది తిరిగి తన జీతం సంపాదించుకోడానికి భూమి పైన ఉన్న అన్ని రాజ్యాలతో వేశ్యలాగా వ్యవహరిస్తుంది.
\q1
\v 18 ఆమె పొందిన లాభం,  సంపాదన యెహోవాకు చెందుతుంది. దాన్ని సేకరించడం,  జమ చేయడం జరగదు.
\q1 యెహోవా సన్నిధిలో నివసించే వారి భోజనానికీ,  మంచి బట్టలకీ ఆమె వర్తక లాభం వినియోగిస్తారు.
\c 24
\s యెహోవా భూమి గురించిన ప్రకటన
\q1
\v 1 చూడండి! యెహోవా భూమిని ఖాళీ చేయబోతున్నాడు. దాన్ని నాశనం చేయబోతున్నాడు. దాని ఉపరితలాన్ని పాడు చేయబోతున్నాడు. దానిపై నివాసమున్న వారిని చెదరగొట్టబోతున్నాడు.
\q1
\v 2 ప్రజలకు కలిగినట్టు యాజకులకు కలుగుతుంది. దాసులకు జరిగినట్టు యజమానులకు జరుగుతుంది. దాసీలకు జరిగినట్టు వారి యజమానురాళ్లకు జరుగుతుంది. కొనేవారికి జరిగినట్టు అమ్మేవారికి జరుగుతుంది. అప్పిచ్చే వారికి జరిగినట్టు అప్పు పుచ్చుకొనే వారికి జరుగుతుంది. వడ్డీకి ఇచ్చేవారికి జరిగినట్టు వడ్డీకి తీసుకునేవారికి జరుగుతుంది.
\q1
\v 3 దేశం కేవలం వట్టిదిగా అయి పోతుంది. అది కేవలం కొల్లసొమ్ము అవుతుంది. యెహోవా ఇలా సెలవిస్తున్నాడు.
\q1
\v 4 దేశం వ్యాకులం చేత వాడిపోతున్నది. లోకంలోని గొప్పవారు క్షీణించి పోతున్నారు.
\q1
\v 5 లోక నివాసులు ధర్మ శాసనాలు అతిక్రమించారు. నియమాన్ని మార్చి నిత్య నిబంధనను మీరారు. దాని నివాసుల చేత లోకం అపవిత్రమైపోయింది.
\q1
\v 6 శాపం దేశాన్ని నాశనం చేస్తున్నది. దాని నివాసులు శిక్షకు పాత్రులయ్యారు. దేశ నివాసులు కాలిపోయారు. శేషించిన మనుషులు కొద్దిమందే ఉన్నారు.
\q1
\v 7 కొత్త ద్రాక్షారసం అంగలారుస్తున్నది. ద్రాక్షావల్లి వాడి పోతున్నది. ఆనంద హృదయులంతా నిట్టూర్పు విడుస్తున్నారు. తంబురల సంతోషనాదం నిలిచిపోయింది.
\q1
\v 8 కేరింతలు కొట్టే వారి ధ్వని మానిపోయింది. సితారాల ఇంపైన సంగీతం ఆగి పోయింది.
\q1
\v 9 మనుషులు పాటలు పాడుతూ ద్రాక్షారసం తాగరు. పానం చేసేవారికి మద్యం చేదైపోయింది.
\v 10 అల్లకల్లోలమైన పట్టణం నిర్మూలమై పోయింది. ఎవరూ ప్రవేశించకుండా ప్రతి ఇల్లు మూతబడింది.
\q1
\v 11 ద్రాక్షారసం లేదని పొలాల్లో ప్రజలు కేకలు వేస్తున్నారు. సంతోషమంతా ఆవిరై పోయింది. దేశంలో ఆనందం లేదు.
\q1
\v 12 పట్టణంలో శైథిల్యం మాత్రం మిగిలింది. గుమ్మాలు విరిగి పోయాయి.
\q1
\v 13 ఒలీవ చెట్టును దులిపేటప్పుడు,  ద్రాక్షకోత అయిన తరువాత పరిగె పళ్ళు ఏరు కొనేటప్పుడు జరిగేలా లోక జాతులన్నిటిలో జరుగుతుంది.
\q1
\v 14 శేషించిన వారు బిగ్గరగా ఉత్సాహ ధ్వని చేస్తారు. యెహోవా మహాత్మ్యాన్ని బట్టి సముద్రతీరాన ఉన్న వారు కేకలు వేస్తారు.
\q1
\v 15 దాన్ని బట్టి తూర్పు ప్రాంతీయులారా,  యెహోవాను ఘనపరచండి. సముద్ర ద్వీపవాసులారా,  ఇశ్రాయేలు దేవుడైన యెహోవా నామాన్ని ఘనపరచండి.
\q1
\v 16 నీతిమంతునికి స్తోత్రమని,  భూదిగంతాల నుండి సంగీతాలు మనకు వినబడ్డాయి. అప్పుడు నేను “అయ్యో నాకు బాధ. నేను చెడిపోయాను,  చెడిపోయాను. మోసం చేసే వారు మోసం చేస్తారు మోసం చేసే వారు ఎంతో మోసం చేస్తారు” అన్నాను.
\q1
\v 17 భూనివాసులారా,  మీ మీదికి భయం వచ్చింది. గుంట,  ఉరి మీకు దాపురించాయి.
\q1
\v 18 తూములు ఉబికాయి. భూమి పునాదులు కంపిస్తున్నాయి.
\q1
\v 19 భూమి బొత్తిగా బద్దలై పోతున్నది. భూమి కేవలం ముక్కలై పోతున్నది. భూమి బ్రహ్మాండంగా దద్దరిల్లుతున్నది.
\q1
\v 20 భూమి మత్తెక్కిన వాడిలాగా అదే పనిగా తూలుతోంది. పాకలాగా ఇటు అటు ఊగుతోంది. దాని అపరాధం దాని మీద భారంగా ఉంది. అది పడి ఇక లేవదు.
\q1 భయంకరమైన వార్త విని పారిపోయే వాడు గుంటలో పడిపోతాడు. గుంటను తప్పించుకునేవాడు ఉరిలో చిక్కుతాడు.
\q1
\v 21 ఆ దినాన యెహోవా ఉన్నత స్థలాల్లోని ఉన్నత స్థల సమూహాన్ని,  భూమి మీద ఉన్న భూరాజులను దండిస్తాడు.
\q1
\v 22 బందీలు గోతిలో పోగు పడినట్టు చెరసాల్లో పడతారు. చాలా రోజులైన తరువాత వారికి తీర్పు జరుగుతుంది.
\q1
\v 23 చంద్రుడు వెలవెలబోతాడు. సూర్య బింబం మారిపోతుంది. సేనల ప్రభువైన యెహోవా సీయోను కొండ మీదా యెరూషలేములో రాజవుతాడు. పెద్దల ఎదుట ఆయన ప్రభావం కనబడుతుంది.
\c 25
\s యెహోవాను స్తుతించండి
\q1
\v 1 యెహోవా,  నీవే నా దేవుడివి. నేను నిన్ను ఘన పరుస్తాను. నీ నామాన్ని స్తుతిస్తాను. నీవు అద్భుతాలు చేశావు. సత్య స్వభావాన్ననుసరించి నీవు పూర్వకాలంలో చేసిన నీ ఆలోచనలు నెరవేర్చావు.
\q1
\v 2 నీవు శత్రువుల నగరాన్ని దిబ్బగా చేశావు. ప్రాకారాలున్న పట్టణాన్ని శిథిలంగా చేశావు. అన్యుల కోటను పట్టణంగా మళ్ళీ ఉండకుండా చేశావు. అది మళ్ళీ ఎప్పుడూ నిర్మాణం కాకుండా చేశావు.
\q1
\v 3 కాబట్టి బలిష్ఠులైన ప్రజలు నిన్ను ఘనపరుస్తారు. క్రూర జనం నివసించే పట్టణవాసులు నీకు భయపడతారు. భీకరుల ఊపిరి గోడకు తగిలిన గాలివానవలే ఉండగా నీవు పేదలకు శరణుగా ఉన్నావు.
\q1
\v 4 ఎందుకంటే దరిద్రులకు నీవు భద్రతగాను,  అవసరతలో ఉన్నవారికి సంరక్షకునిగానూ ఉన్నావు. గాలివానలో ఆశ్రయంగాను వేసవిలో నీడగానూ ఉన్నావు. నిర్దయుల ఊపిరి సెగలాగా గోడకి తగులుతున్న తుఫానులాగా ఉంటే నీవు కవచంగా ఉన్నావు.
\q1
\v 5 ఎండ వేడిమి వర్షాభావం ఉన్న ప్రదేశాన్ని అణచి వేసినట్టు నీవు అన్యుల ఘోషను అణచివేశావు. మేఘం నీడలో ఎండ చల్లారి పోయినట్టు బలాత్కారుల జయకీర్తన అణిగి పోతుంది.
\q1
\v 6 ఈ పర్వతంపై సేనల ప్రభువు యెహోవా ప్రజలందరి కోసం కొవ్విన వాటితో విందు చేస్తాడు. మడ్డి మీద ఉన్న ద్రాక్షారసంతో విందు చేస్తాడు. మూలుగు ఉన్న కొవ్విన వాటితో విందు చేస్తాడు. మడ్డి మీది నిర్మలమైన ద్రాక్షారసంతో విందు చేస్తాడు.
\q1
\v 7 జాతులందరి ముఖాలను కప్పుతున్న ముసుకును సమస్త జాతుల మీద పరిచిన తెరను ఈ పర్వతం మీద ఆయన తీసివేస్తాడు.
\q1
\v 8 మరెన్నడు ఉండకుండా మరణాన్ని ఆయన మింగి వేస్తాడు. ప్రభువైన యెహోవా ప్రతివాడి ముఖం మీది బాష్ప బిందువులను తుడిచివేస్తాడు. భూమి మీద నుండి తన ప్రజల నిందను తీసివేస్తాడు. ఇలా జరుగుతుందని యెహోవా సెలవిచ్చాడు.
\q1
\v 9 ఆ దినాన ప్రజలు ఇలా అంటారు. ఇదిగో మనలను రక్షిస్తాడని మనం కనిపెట్టుకుని ఉన్న మన దేవుడు,  మనం ఎదురు చూసిన యెహోవా ఈయనే. ఆయన ఇచ్చే రక్షణ విషయం సంతోషించి ఉత్సాహ పడదాము.
\q1
\v 10 యెహోవా హస్తం ఈ సీయోను పర్వతం మీద నిలుస్తుంది. పెంటకుప్పలో వరిగడ్డిని తొక్కినట్టు మోయాబీయులు తాము ఉన్న చోటనే తొక్కబడతారు.
\q1
\v 11 ఈతగాళ్ళు ఈదడానికి తమ చేతులను చాపినట్టు వారు దాని మధ్య తమ చేతులు చాపుతారు. వారెన్ని తంత్రాలు పన్నినా యెహోవా వారి గర్వం అణచివేస్తాడు.
\q1
\v 12 మోయాబూ,  నీ ప్రాకారాలను,  ఎత్తయిన కోటలను ఆయన కూల్చి వేస్తాడు. వాటిని నేలకు అణగదొక్కి ధూళి పాలు చేస్తాడు.
\c 26
\s యూదాలో ఆనంద పాట
\q1
\v 1 ఆ రోజున యూదా దేశంలో ఈ పాట పాడతారు.
\q1 “మనకి ఒక బలమైన పట్టణం ఉంది. దేవుడు రక్షణను దాని గోడలుగానూ ప్రాకారాలుగానూ చేశాడు.
\q1
\v 2 నీతిని పాటించే నమ్మకమైన జనం దానిలో ప్రవేశించేలా దాని తలుపులు తెరవండి.
\q1
\v 3 తన మనస్సును నీపై లగ్నం చేసిన వాడికి పూర్ణమైన శాంతిని అనుగ్రహిస్తావు. నీపై నమ్మకముంచాడు కాబట్టి నువ్వలా చేస్తావు.
\q1
\v 4 నిత్యమూ యెహోవాపై నమ్మకముంచండి. ఎందుకంటే యెహోవా తానే శాశ్వతమైన ఆధారశిల!
\q1
\v 5 అలాగే ఆయన ఉన్నత స్థల నివాసులను,  గర్వించే వాళ్ళనూ కిందకు లాగి పడవేస్తాడు. ఎత్తయిన ప్రాకారాలు గల పట్టణాన్ని కూలదోస్తాడు.
\q1 ఆయన దాన్ని నేలమట్టం చేస్తాడు. దుమ్ముతో ధూళితో కలిపివేస్తాడు.
\q1
\v 6 పేదల,  అవసరంలో ఉన్నవాళ్ళ కాళ్ళు దాన్ని తొక్కివేస్తాయి.
\q1
\v 7 న్యాయవంతులు నడిచే దారి సమంగా ఉంటుంది. న్యాయ వంతుడా,  నువ్వు న్యాయవంతులు దారిని తిన్నగా చేస్తావు.
\q1
\v 8 న్యాయమైన నీ తీర్పుల బాటలో మేం నీ కోసం వేచి ఉన్నాము.
\q1 నీ పేరు,  నీ జ్ఞాపకాలే మా ప్రాణాలు కోరుకుంటున్నాయి.
\q1
\v 9 రాత్రివేళ నా ప్రాణం నిన్ను ఆశిస్తుంది. నాలోని ఆత్మలో చిత్తశుద్ధితో నిన్ను వెతుకుతూ ఉన్నాను.
\q1 నీ తీర్పులు భూమిపై తెలిసినప్పుడు ఈ లోక నివాసులు నీతిని అభ్యాసం చేస్తారు.
\q1
\v 10 దుర్మార్గుడికి నువ్వు దయ చూపినా వాడు మాత్రం నీ నీతిని నేర్చుకోడు. న్యాయబద్ధంగా జీవించే వారి మధ్యలో నివసించినా వాడు దుర్మార్గాన్నే అవలంబిస్తాడు.
\q1 యెహోవా ఘనతా ప్రభావాలను వాడు పట్టించుకోడు.
\q1
\v 11 యెహోవా,  నువ్వు నీ చేతిని ఎత్తావు. కానీ వాళ్ళది గమనించలేదు.
\q1 కానీ వాళ్ళు ప్రజల కొరకైన నీ ఆసక్తిని చూస్తారు. అప్పుడు వాళ్లకి అవమానం కలుగుతుంది. ఎందుకంటే నీ శత్రువుల కోసం మండే అగ్ని వాళ్ళని దహించి వేస్తుంది.
\q1
\v 12 యెహోవా,  నువ్వు మాకు శాంతిని నెలకొల్పుతావు. నిజంగా మా కార్యాలన్నిటినీ నువ్వే మాకు సాధించిపెట్టావు.
\q1
\v 13 మా దేవుడివైన యెహోవా,  నువ్వు కాకుండా ఇతర ప్రభువులు మాపై రాజ్యం చేశారు గానీ మేం నీ నామాన్ని మాత్రమే కీర్తిస్తాం.
\q1
\v 14 వాళ్ళు చనిపోయారు. వాళ్ళిక మళ్ళీ బతకరు. వాళ్ళు మరణమయ్యారు. వాళ్ళిక తిరిగి లేవరు.
\q1 నువ్వు తీర్పు తీర్చడానికి వచ్చి వాళ్ళని నిజంగా అంతం చేశావు. వాళ్ళ జ్ఞాపకాలన్నిటినీ తుడిచి పెట్టేశావు.
\q1
\v 15 యెహోవా,  నువ్వు జనాన్ని వృద్ధి చేశావు. నువ్వే గౌరవం పొందావు.
\q1 దేశం సరిహద్దులను విశాలపరచావు.
\q1
\v 16 యెహోవా,  కష్టాల్లో ఉన్నప్పుడు వారు నీ వైపు చూశారు. నువ్వు వాళ్లకి శిక్ష విధించినప్పుడు కీడుకువ్యతిరేకంగా నీకు ప్రార్థనలు వల్లించారు.
\q1
\v 17 బిడ్డని కనే సమయం దగ్గర పడినప్పుడు గర్భవతి వేదనతో కేకలు పెట్టినట్టుగానే ప్రభూ,  మేం కూడా నీ సన్నిధిలో వేదన పడ్డాం.
\q1
\v 18 మేం గర్భంతో ఉన్నాం. నొప్పులు కూడా అనుభవించాం. కానీ మా పరిస్టితి గాలికి జన్మనిచ్చినట్టు ఉంది. భూమికి రక్షణ తేలేక పోయాం.
\q1 లోకంలో జనాలు పుట్టలేదు.
\q1
\v 19 మరణమైన నీ వారు బతుకుతారు. మా వారి మృత దేహాలు తిరిగి సజీవంగా లేస్తాయి. మట్టిలో పడి ఉన్న వారు మేల్కొని ఆనందంగా పాడండి!
\q1 ఉదయంలో కురిసే మంచులా నీ కాంతి ప్రకాశమానమై కురిసినప్పుడు భూమి తాను ఎరగా పట్టుకున్న తనలోని విగత జీవులను సజీవంగా అప్పగిస్తుంది.
\q1
\v 20 నా ప్రజలారా,  వెళ్ళండి! మీ గదుల్లో ప్రవేశించండి. తలుపులు మూసుకోండి.
\q1 మహా కోపం తగ్గే వరకూ దాగి ఉండండి. ఇదిగో వారి దోషాన్ని బట్టి భూనివాసులను శిక్షించడానికి యెహోవా తన నివాసంలోనుండి బయలు దేరుతున్నాడు.
\q1 భూమి తన మీద హతులైన వారిని ఇకపై కప్పకుండా తాను తాగిన రక్తాన్ని బయట పెడుతుంది.
\q1
\v 21 ఎందుకంటే చూడండి! యెహోవా తన నివాసం నుండి రాబోతున్నాడు. భూమిపైన ప్రజలు చేసిన అపరాధాలకై వాళ్ళని శిక్షించడానికి వస్తున్నాడు.
\q1 భూమి తనపై జరిగిన రక్తపాతాన్ని బహిర్గతం చేస్తుంది. వధకు గురైన వాళ్ళని ఇక దాచి పెట్టదు.” 
\c 27
\s ఇశ్రాయేలకు విమోచన
\q1
\v 1 ఆ రోజున యెహోవా చేతితో తన కత్తి పట్టుకుంటాడు. ఆ కత్తి గొప్పది,  తీక్షణమైనది,  గట్టిది. భీకరమైన సర్పాన్ని,  మొసలి రూపాన్ని పోలిన “లేవియాతాన్” ను ఆయన శిక్షిస్తాడు. వంకరలు తిరుగుతూ,  జారిపోతున్న సర్పాన్ని శిక్షిస్తాడు. ఆ సముద్ర జీవిని ఆయన సంహరిస్తాడు.
\q1
\v 2 ఆ రోజున ఫలభరితమైన ద్రాక్ష తోటను గూర్చి పాడండి.
\q1
\v 3 యెహోవా అనే నేనే దాన్ని సంరక్షిస్తున్నాను. ప్రతీ నిత్యం దానికి నీళ్ళు పోస్తున్నాను. దానికి ఎవడూ హాని తలపెట్టకుండా పగలూ రాత్రీ కాపలా కాస్తున్నాను.
\q1
\v 4 నాకిప్పుడు కోపం ఏమీ లేదు. ఒకవేళ గచ్చ పొదలూ ముళ్ళ చెట్లూ మొలిస్తే యుద్ధంలో చేసినట్టుగా వాటికి విరోధంగా ముందుకు సాగుతాను. వాటన్నిటినీ కలిపి తగలబెట్టేస్తాను.
\q1
\v 5 ఇలా జరగకుండా ఉండాలంటే వాళ్ళు నా సంరక్షణలోకి రావాలి. నాతో సంధి చేసుకోవాలి. వాళ్ళు నాతో సంధి చేసుకోవాలి.
\q1
\v 6 రాబోయే ఆ రోజున యాకోబు వేరు వ్యాపిస్తుంది. ఇశ్రాయేలు జాతి మొగ్గ వేసి పుష్పిస్తుంది. వాళ్ళు భూమినంతా ఫలభరితం చేస్తారు.
\q1
\v 7 యాకోబు,  ఇశ్రాయేలును వాళ్ళు కొట్టారు. వాళ్ళను యెహోవా కొట్టాడు. వాళ్ళను కొట్టినట్టు యెహోవా యాకోబు,  ఇశ్రాయేలును కొట్టాడా? యాకోబు,  ఇశ్రాయేలును చంపిన వాళ్ళని ఆయన చంపినట్టు ఆయన యాకోబు,  ఇశ్రాయేలులను చంపాడా?
\q1
\v 8 నువ్వు అలా చేయలేదు. స్వల్పమైన\f + \fr 27:8 \fq స్వల్పమైన \ft యుద్ధం అనే\f* శిక్షనే విధించావు. ఇతర దేశాల్లోకి ఇశ్రాయేలును బహిష్కరించావు. తూర్పు నుండి తీవ్రమైన గాలి రప్పించి వాళ్ళని తరిమావు.
\q1
\v 9 యాకోబు చేసిన పాపానికి ఈ విధంగా పరిహారం జరుగుతుంది. అది అతడు చేసిన పాప పరిహారానికి కలిగే ఫలం. సున్నపురాతిని చూర్ణం చేసినట్టు అతడు బలిపీఠపు రాళ్ళను చిన్నాభిన్నం చేస్తాడు. అషేరా దేవతా స్తంభాలూ,  ధూపం వేసే వేదికలూ ఇక నిలిచి ఉండవు.
\q1
\v 10 అలాగే ప్రాకారాలున్న పట్టణం నిర్మానుష్యంగా మారుతుంది. నివాస స్థలాలు మనుషులు లేని అరణ్యాల్లా మారతాయి. అక్కడ దూడలు మేస్తాయి. అవి అక్కడే పడుకుని చెట్ల కొమ్మలను తింటాయి.
\q1
\v 11 ఆ కొమ్మలు ఎండిపోయినప్పుడు విరిగిపడతాయి. స్త్రీలు వచ్చి వాటితో మంట పెట్టుకుంటారు. ఎందుకంటే ఈ ప్రజలు జ్ఞానం ఉన్న వాళ్ళు కాదు. కాబట్టి వాళ్ళ సృష్టికర్త వాళ్ళపై కనికరపడడు. వాళ్ళని చేసిన వాడు వాళ్ళపై దయ చూపించడు.
\q1
\v 12 ఆ రోజున యెహోవా ప్రవహిస్తున్న యూఫ్రటీసు నది నుండి ఐగుప్తు వాగు వరకూ వాళ్ళను ధాన్యాన్ని నూర్చినట్టు నూరుస్తాడు. ఇశ్రాయేలు ప్రజలైన మిమ్మల్ని ఒక్కొక్కరిగా సమకూరుస్తాడు.
\q1
\v 13 ఆ రోజున పెద్ద బాకా ధ్వని వినిపిస్తుంది. అష్షూరు దేశంలో అంతరిస్తున్న వాళ్ళూ,  ఐగుప్తులో బహిష్కరణకి గురైన వాళ్ళూ తిరిగి వస్తారు.
\q1 యెరూషలేములో ఉన్న పవిత్ర పర్వతంపై ఉన్న యెహోవాను ఆరాధిస్తారు.
\c 28
\s ఎఫ్రాయీముకు శ్రమ
\q1
\v 1 ఎఫ్రాయీములో తాగుబోతులకు గర్వకారణంగా ఉన్న పూలమాలకు\f + \fr 28:1 \fq పూలమాలకు \ft కిరీటం\f* బాధ. వాడిపోతున్న పువ్వులాంటి అతడి ప్రాభవ సౌందర్యానికి బాధ.
\q1 అది ద్రాక్షారసం వశంలోకి వెళ్ళిపోయిన వాళ్ళు నివసించే పచ్చని లోయ తలపై ఉన్న కిరీటం.
\q1
\v 2 వినండి! శక్తిశాలీ,  బలశాలీ అయిన ఒకడు ప్రభువుకి ఉన్నాడు. అతడు వడగళ్ళ లాంటి వాడు.
\q1 అతడు వినాశనకారి అయిన తుఫాను వంటివాడు. ముంచెత్తే బలమైన జడివాన వంటివాడు. ఆయన తన చేతితో భూమిని కొడతాడు.
\q1
\v 3 ఎఫ్రాయీములో తాగుబోతులకు గర్వకారణంగా ఉన్న కిరీటాన్ని కింద పడేసి కాళ్ళతో తొక్కుతారు.
\q1
\v 4 పచ్చని లోయ తలపై ఉన్న వాడిపోతున్న పువ్వులాంటి అతడి ప్రాభవ సౌందర్యం
\q1 కోతకాలం రాకముందే పండిపోయిన మొదటి అంజూరపు పండులా ఉంటుంది.
\q1 మొదట దాన్ని చూసినవాడు దాన్ని చేతిలోకి తీసుకున్న వెంటనే నోట్లో వేసుకుని మింగివేస్తాడు.
\q1
\v 5 ఆ రోజున సేనల ప్రభువైన యెహోవా మిగిలి ఉన్న తన ప్రజలకు తానే అందమైన కిరీటంగానూ,  అందమైన రాజ మకుటంగానూ ఉంటాడు.
\q1
\v 6 ఆయన న్యాయం చెప్పడానికి న్యాయపీఠం పైన కూర్చున్న వాడికి న్యాయం నేర్పే ఆత్మగానూ,  తమ ద్వారాల దగ్గర శత్రువులను తరిమి కొట్టే వాళ్లకి బలంగానూ ఉంటాడు.
\q1
\v 7 అయితే వీళ్ళు కూడా ద్రాక్షారసం తాగి తూలుతారు. మద్యపానం చేసి తడబడతారు.
\q1 యాజకుడైనా,  ప్రవక్త అయినా మద్యం తాగి తూలుతారు. ద్రాక్షారసం వాళ్ళని వశం చేసుకుంటుంది.
\q1 మద్యపానం చేసి తడబడుతూ ఉంటారు. దర్శనం కలిగినప్పుడు తూలుతూ ఉంటారు. తీర్పు చెప్పాల్సి వచ్చినప్పుడు తడబడతారు.
\q1
\v 8 వాళ్ళు భోజనం చేసే బల్లలు అన్నీ వాంతితో నిండి ఉన్నాయి. శుభ్రమైన స్థలం అక్కడ కనిపించదు.
\q1
\v 9 వాడు జ్ఞానాన్ని ఎవరికి బోధిస్తాడు? వర్తమానాన్ని ఎవరికి వివరిస్తాడు? పాలు విడిచిన వాళ్ళకా? లేక తల్లి రొమ్ము విడిచిన వాళ్ళకా?
\q1
\v 10 ఎందుకంటే “ఆజ్ఞ వెంట ఆజ్ఞ,  ఆజ్ఞ వెంట ఆజ్ఞ,  సూత్రం వెంట సూత్రం,  సూత్రం వెంట సూత్రంగా,  ఇక్కడ కొంచెం,  అక్కడ కొంచెంగా ఉంటుంది.” అని వాళ్ళు అనుకుంటారు.
\q1
\v 11 అప్పుడు ఆయన నిజంగానే వాళ్ళతో వెక్కిరించే పెదాలతో,  విదేశీ భాషలో మాట్లాడతాడు.
\q1
\v 12 గతంలో ఆయన వాళ్ళతో “ఇది విశ్రాంతి స్థలం. అలసి పోయిన వాళ్ళని విశ్రాంతి తీసుకోనివ్వండి” అన్నాడు. కానీ వాళ్ళు వినలేదు.
\q1 కాబట్టి వాళ్ళు వెళ్ళి వెనక్కి పడి,  కుంగిపోయి,  వలలో చిక్కుకుని,  బందీలు అయ్యేలా యెహోవా మాట వాళ్లకి ఇలా వస్తుంది.
\q1
\v 13 “ఆజ్ఞ వెంట ఆజ్ఞ,  ఆజ్ఞ వెంట ఆజ్ఞ,  సూత్రం వెంట సూత్రం,  సూత్రం వెంట సూత్రం, 
\q1 ఇక్కడ కొంచెం,  అక్కడ కొంచెం.” 
\q1
\v 14 కాబట్టి ఎగతాళి చేసేవాళ్ళూ,  యెరూషలేములో ఈ ప్రజలను పాలించే వాళ్ళు,  యెహోవా మాట వినండి.
\q1
\v 15 మీరు ఇలా అన్నారు “మేం చావుతో నిబంధన చేసుకున్నాం. పాతాళంతో ఒక ఒప్పందానికి వచ్చాం. కాబట్టి కీడు ప్రవాహంలా వచ్చినా అది మమ్మల్ని తాకదు. ఎందుకంటే మేం అబద్ధాన్ని ఆశ్రయించాం. మిథ్య వెనుక దాక్కున్నాం.” 
\q1
\v 16 దానికి ప్రభువైన యెహోవా ఇలా చెప్తున్నాడు.
\q1 “చూడండి,  నేను సీయోనులో ఒక పునాది రాయి వేస్తాను. అది పరిశోధనకి గురైన రాయి\f + \fr 28:16 \ft కీర్తన 118:22-23,  రోమి. 9:33; 10:11,  1పేతురు 2:6\f*.
\q1 ఒక ప్రశస్తమైన మూలరాయిని వేస్తాను. అది దృఢమైన పునాది రాయి. విశ్వాసం ఉంచే వాడు సిగ్గుపడడు.
\q1
\v 17 నేను న్యాయాన్ని కొలబద్దగానూ,  నీతిని ఒడంబంగానూ చేస్తాను. వడగళ్ళు మీ అబద్దాలనే ఆశ్రయాన్ని తుడిచి పెట్టేస్తాయి.
\q1 మీరు దాగి ఉన్న చోటును వరద నీళ్ళు ముంచెత్తుతాయి.
\q1
\v 18 చావుతో మీరు చేసుకున్న నిబంధనను రద్దు చేస్తాను. పాతాళంతో మీరు చేసుకున్న ఒప్పందం చెల్లదు.
\q1 వరద ప్రవాహంలా విపత్తు మీకు పైగా దాటినప్పుడు మీరు ఉక్కిరిబిక్కిరి అవుతారు.
\q1
\v 19 అవి వచ్చినప్పుడల్లా మిమ్మల్ని ముంచెత్తి వేస్తాయి.
\q1 ప్రతి ఉదయమూ,  ప్రతి పగలూ,  ప్రతి రాత్రీ అది వస్తుంది.
\q1 ఈ వార్త అర్థం అయినప్పుడు అది మహాభయాన్ని కలిగిస్తుంది.
\q1
\v 20 పడుకుని కాళ్ళు చాపుకోడానికి మంచం పొడవు చాలదు. కప్పుకోడానికి దుప్పటి వెడల్పు చాలదు.
\q1
\v 21 యెహోవా తన పనిని జరిగించడానికి,  ఆశ్చర్యకరమైన తన పనిని చేయడానికి,  విచిత్రమైన తన పనిని జరిగించడానికి
\q1 పెరాజీము పర్వతం పైన లేచినట్టుగా లేస్తాడు. గిబియోను లోయలో ఆయన తనను తాను రెచ్చగొట్టుకున్నట్టుగా లేస్తాడు.
\q1
\v 22 కాబట్టి పరిహాసం చేయకండి. లేకుంటే మీ సంకెళ్ళు మరింతగా బిగుసుకుంటాయి.
\q1 సేనల ప్రభువైన యెహోవా నుండి భూమిపైన నాశనం జరుగుతుందనే సమాచారం నేను విన్నాను.
\q1
\v 23 కాబట్టి మనస్సు పెట్టి నేను చెప్పేది వినండి. జాగ్రత్తగా నా మాటలు ఆలకించండి.
\q1
\v 24 రైతు విత్తడానికి ఎప్పుడూ పొలం దున్నుతూనే ఉంటాడా? ఎప్పుడూ పొలంలో మట్టి పెళ్లలను పగలగొడుతూ ఉంటాడా?
\q1
\v 25 అతడు నేలను చదును చేసిన తర్వాత సోపు గింజలు చల్లడా? జీలకర్ర చల్లడా?
\q1 గోధుమలు వరుసల్లో,  బార్లీ సరైన స్థలంలో వేసి చేను అంచుల్లో మిరప మొక్కలు నాటడా?
\q1
\v 26 అతడి దేవుడే అతడికి ఆ క్రమాన్ని నేర్పించాడు. ఎలా చేయాలో జ్ఞానంతో అతనికి బోధించాడు.
\q1
\v 27 జీలకర్రను యంత్రంలో ఉంచి నూర్చారు. జీలకర్ర పై బండి చక్రాన్ని దొర్లించరు.
\q1 కానీ సోపుని చువ్వతో,  జీలకర్రను కర్రతో దుళ్ళకొడతారు.
\q1
\v 28 మనుషులు రొట్టెల కోసం గోధుమలను నూర్చి పిండి చేస్తారు. కానీ అదేపనిగా గోధుమలను పిండి చేస్తూనే ఉండరు కదా!
\q1 గోధుమలను దుళ్ళగొట్టడానికి గుర్రాలనూ బండి చక్రాలనూ నడిపిస్తారు గానీ దాన్ని పిండి చేయడానికి కాదు కదా!
\q1
\v 29 దీన్ని కూడా మనుషులకు సేనల ప్రభువైన యెహోవా నేర్పిస్తున్నాడు.
\q1 ఆయన బోధ అద్భుతంగానూ ఆయన ఆలోచన శ్రేష్టంగానూ ఉంటుంది.” 
\c 29
\s యెరూషలేముకు బాధ
\q1
\v 1 అరీయేలుకు బాధ! దావీదు విడిది చేసిన అరీయేలు \f + \fr 29:1 \fq అరీయేలు \ft దేవుని కోపం లేక బలిపీఠం అగ్ని స్థలం లేక యెరూషలేము నగరం\f*పట్టణానికి బాధ! సంవత్సరం వెనుకే సంవత్సరం గడవనివ్వండి. పండగలు క్రమంగా జరగనివ్వండి.
\q1
\v 2 కానీ నేను అరీయేలును ముట్టడిస్తాను. అప్పుడు అది దుఃఖించి విలపిస్తుంది. అందుచేత అది నిజంగా నాకు నిప్పుల కుప్పలా ఉంటుంది.
\q1
\v 3 నేను నీకు విరోధంగా నీ చుట్టూ శిబిరం కడతాను. నీకు ఎదురుగా కోట కడతాను. ముట్టడి వేస్తాను. నీకు విరోధంగా ముట్టడి పనులను అధికం చేస్తాను.
\q1
\v 4 అప్పుడు నువ్వు కిందకి దిగుతావు. నేలపై నుండి మాట్లాడటం ప్రారంభిస్తావు. నీ మాటలు నేలపై నున్న దుమ్ములోనుండి వినపడతాయి. నీ మాటలు చాలా బలహీనంగా ఉంటాయి.
\q1
\v 5 నిన్ను ఆక్రమించుకోడానికి గుంపులుగా వచ్చే శత్రువులు ధూళిలా ఉంటారు. క్రూరులైన శత్రు సమూహం ఎగిరిపోయే పొట్టులాగా మాయమౌతారు. ఇదంతా అకస్మాత్తుగా ఒక్క క్షణంలో జరుగుతుంది.
\q1
\v 6 నిన్ను సేనల ప్రభువైన యెహోవా శిక్షిస్తాడు. ఉరుములతో,  భూకంపాలతో,  భీకర శబ్దాలతో,  సుడిగాలి తుఫానులతో,  దహించే అగ్నిజ్వాలలతో ఆయన నిన్ను శిక్షిస్తాడు.
\q1
\v 7 ఇదంతా ఒక కలలా ఉంటుంది. రాత్రి వేళ వచ్చే స్వప్నంలా ఉంటుంది. జాతుల సమూహం అరీయేలు పైనా దాని బలమైన స్థావరం పైనా యుద్ధం చేస్తాయి. వాళ్ళు ఆమె పైనా,  ఆమె రక్షణ స్థావరాల పైనా దాడి చేస్తారు.
\q1
\v 8 ఆకలితో ఉన్నవాడు కలలో భోజనం చేసి మేలుకున్న తర్వాత వాడు ఇంకా ఆకలితోనే ఉన్నట్టుగా,  దాహంతో ఉన్నవాడు కలలో నీళ్ళు తాగి మేలుకున్న తర్వాత వాడు ఇంకా దాహంతోనే ఉన్నట్టుగా అవును,  అలాగే సీయోను కొండపై జాతుల సమూహం చేసే యుద్ధం కూడా ఉంటుంది.
\q1
\v 9 వేచి చూడండి! ఆశ్చర్యపొండి,  నివ్వెరపొండి. మిమ్మల్ని మీరు గుడ్డివాళ్ళుగా చేసుకుని గుడ్డివాళ్ళు కండి. ద్రాక్షారసం తాగకుండానే మత్తెక్కిన వాళ్ళలా ఉండండి. మద్యం తీసుకోకుండానే తూలుతూ ఉండండి.
\q1
\v 10 ఎందుకంటే యెహోవా మీ మీద గాఢమైన నిద్రాత్మను కుమ్మరించాడు. ఆయన మీ కళ్ళు మూసివేశాడు. అంటే మీకు ప్రవక్తలను లేకుండా చేశాడు. మీ తలలకు ముసుగు వేశాడు. మీకు నాయకులను లేకుండా చేశాడు.
\q1
\v 11 మీకు ఈ దర్శనమంతా మూసి ఉన్న పుస్తకంలోని మాటల్లా ఉన్నాయి. దాన్ని మనుషులు చదవ గలిగిన వాడికిచ్చి “ఇది చదవండి” అన్నప్పుడు అతడు చూసి “నేను దీన్ని చదవలేను. ఎందుకంటే ఇది మూసి ఉంది” అంటాడు.
\v 12 ఒకవేళ చదువు లేనివాడికి పుస్తకాన్ని ఇచ్చి “చదువు” అంటే అతడు “నేను చదవలేను” అంటాడు.
\q1
\v 13 ప్రభువు ఇలా అంటున్నాడు “ఈ ప్రజలు నోటిమాటతో నా దగ్గరకి వస్తున్నారు.
\q1 వీళ్ళు పెదవులతో నన్ను గౌరవిస్తున్నారు. కానీ వాళ్ళ హృదయాలను నాకు దూరంగా ఉంచారు. మనుషులు ఏర్పరచిన ఆచారాలను నేర్చుకుని దాని ప్రకారం వాళ్ళు నా పట్ల భయభక్తులు చూపుతున్నారు.
\q1
\v 14 కాబట్టి చూడండి,  ఈ ప్రజల మధ్య ఒక మహా ఆశ్చర్యకరమైన పని చేస్తాను. అద్భుతం వెనుక అద్భుతాన్ని చేస్తాను.
\q1 వారి జ్ఞానుల జ్ఞానం నశించిపోతుంది. వివేకుల వివేకం అదృశ్యమై పోతుంది.” 
\q1
\v 15 తమ ఆలోచనలు యెహోవాకి తెలియకుండా లోపలే దాచుకునే వాళ్లకీ,  చీకట్లో తమ పనులు చేసే వాళ్ళకీ బాధ! “మమ్మల్ని ఎవరు చూస్తున్నారు? మేం చేసేది ఎవరికీ తెలుస్తుంది?” అని వాళ్ళు అనుకుంటారు.
\q1
\v 16 మీవెంత వంకర ఆలోచనలు! మట్టిని గూర్చి అలోచించినట్టే కుమ్మరి గురించి కూడా ఆలోచిస్తారా? ఒక వస్తువు తనను చేసిన వ్యక్తిని గూర్చి “అతడు నన్ను చేయలేదు” అనవచ్చా? ఒక రూపంలో ఉన్నది తన రూప కర్తని గూర్చి “అతడు అర్థం చేసుకోడు” అనవచ్చా?
\q1
\v 17 ఇంకా కొద్ది కాలంలోనే లెబానోను సారవంతమైన పొలం అవుతుంది. ఆ పొలం అడవిలా మారుతుంది.
\q1
\v 18 ఆ రోజున చెవిటి వాళ్ళు గ్రంథంలోని వాక్యాలు వింటారు. గుడ్డి వారు చిమ్మచీకట్లో కూడా చూస్తారు.
\q1
\v 19 అణచివేతకి గురైన వాళ్ళు యెహోవాలో ఆనందిస్తారు. మనుషుల్లో పేదలైన వాళ్ళు ఇశ్రాయేలు పరిశుద్ధ దేవునిలో ఆనందిస్తారు.
\q1
\v 20 నిర్దయులు లేకుండా పోతారు. పరిహాసం చేసేవాళ్ళు అంతరిస్తారు.
\q1
\v 21 వీళ్ళు కేవలం ఒక్క మాట ద్వారా ఒక వ్యక్తిని నేరస్తుడిగా నిర్ధారిస్తారు. న్యాయం కోసం వచ్చేవాడి కోసం వలలు వేస్తారు. వట్టి అబద్ధాలతో నీతిమంతుణ్ణి కూలగొడతారు.
\q1
\v 22 అందుచేత అబ్రాహామును విమోచించిన యెహోవా యాకోబు వంశం గూర్చి ఇలా చెప్తున్నాడు. “ఇకపై యాకోబు ప్రజలు సిగ్గుపడరు. అవమానంతో వాళ్ళ ముఖం పాలిపోవు.
\q1
\v 23 అయితే వాళ్ళ సంతానాన్నీ,  వాళ్ళ మధ్య నేను చేసే పనులనూ చూసినప్పుడు వాళ్ళు నా పేరును పవిత్ర పరుస్తారు. యాకోబు పరిశుద్ధ దేవుని పేరును పవిత్రపరుస్తారు. ఇశ్రాయేలు దేవునికి భయపడతారు.
\q1
\v 24 అప్పుడు ఆత్మలో పొరపాటు చేసేవారు కూడా వివేకం పొందుతారు. అదేపనిగా ఫిర్యాదులు చేసేవాళ్ళు జ్ఞానం సంపాదిస్తారు.” 
\c 30
\s తిరుగుబాటు చేసే పిల్లలకు బాధ
\q1
\v 1 “తిరుగుబాటు చేసే పిల్లలకు బాధ.” ఇది యెహోవా చేస్తున్న ప్రకటన. “వాళ్ళు ఆలోచనలు చేస్తారు. కానీ నన్ను సంప్రదించరు. ఇతర జనాలతో స్నేహం చేస్తారు. కానీ నా ఆత్మ నిర్దేశించింది కాదు. ఈ విధంగా వాళ్ళు పాపానికి పాపాన్ని జోడిస్తారు.
\q1
\v 2 వాళ్ళు ఐగుప్తుకి వెళ్ళడానికి సిద్ధం అయ్యారు. కానీ నా సలహా కోసం చూడరు. ఫరో సంరక్షణ కోసం పాకులాడుతున్నారు. ఐగుప్తు నీడలో ఆశ్రయం కోసం ఆరాటపడుతున్నారు.
\q1
\v 3 కాబట్టి ఫరో సంరక్షణ మీకు అవమానంగా ఉంటుంది. ఐగుప్తు నీడలో ఆశ్రయం మీకు సిగ్గుగా ఉంటుంది.
\q1
\v 4 ఇశ్రాయేలు ప్రజల అధిపతులు సోయనులో ఉన్నారు. వాళ్ళ రాయబారులు హానేసులో ప్రవేశించారు.
\q1
\v 5 కానీ వాళ్లకి సహాయం చేసేవాళ్ళు అక్కడ ఎవ్వరూ ఉండకపోవడం చూసి వాళ్లందరూ సిగ్గుపడి పోతారు. ఉన్నవాళ్ళు సహాయంగానూ,  మద్దతుగానూ ఉండకపోగా సిగ్గుగానూ అవమానంగానూ ఉంటారు.” 
\q1
\v 6 దక్షిణ దేశంలో ఉన్న క్రూరమృగాలను గూర్చిన దైవ ప్రకటన. సింహాలూ,  ఆడ సింహాలూ,  రక్త పింజేరి పాములూ,  ఎగిరే సర్పాలతో దేశం ప్రమాదకరంగా మారినా వాళ్ళు మాత్రం తమ ఆస్తిని గాడిదల వీపుల పైనా,  తమ సంపదలను ఒంటెల మూపుల పైనా తరలిస్తూ ఉంటారు. తమకు సహాయం చేయలేని జనం దగ్గరికి వాటిని తీసుకు వెళ్తారు.
\q1
\v 7 ఎందుకంటే ఐగుప్తు చేసే సహాయం వల్ల ప్రయోజనం లేదు. కాబట్టి నేను దానికి పనీ పాటా లేకుండా కూర్చునే రాహాబు. అనే పేరు పెడుతున్నా.
\q1
\v 8 భవిష్యత్తులో సాక్ష్యంగా దీన్ని భద్రపరచడం కోసం నువ్వు వెళ్లి వాళ్ళ సమక్షంలోనే ఒక రాతి పలకపై దీన్ని చెక్కి గ్రంథంలో రాసి ఉంచు.
\q1
\v 9 వీళ్ళు తిరగబడే ప్రజలు. అబద్ధమాడే పిల్లల్లాంటి వాళ్ళు. యెహోవా ఆదేశాలను వినని పిల్లలు.
\q1
\v 10 దర్శనాలు చూసే వాళ్ళతో “దర్శనం చూడవద్దు” అని చెప్తారు. ప్రవక్తలకు “కచ్చితమైన సత్యాన్ని మాకు ప్రవచించ వద్దు. మృదువైన సంగతులే మాతో చెప్పండి. మాయా దర్శనాలు చూడండి. తప్పుడు ప్రవచనాలు మాకు చెప్పండి.
\q1
\v 11 మా దారికి అడ్డం రావద్దు. మా మార్గం నుండి తొలగి పొండి. ఇశ్రాయేలు పరిశుద్ధ దేవుని సంగతి మా దగ్గర ఎత్తవద్దు” అని అంటారు.
\q1
\v 12 కాబట్టి ఇశ్రాయేలు పరిశుద్ధ దేవుడు ఇలా చెప్తున్నాడు. మీరు ఈ మాటని తిరస్కరించి అణచివేతనూ,  మోసాన్నీ నమ్ముకున్నారు. వాటి పైనే ఆధారపడ్డారు.
\q1
\v 13 కాబట్టి ఈ పాపం మీకు బీటలు వారి,  ఉబ్బి పోయి,  ఒక్క క్షణంలో కూలి పోవడానికి సిద్ధంగా ఉన్న గోడలా ఉంటుంది. అది ఒక్క క్షణంలో అకస్మాత్తుగా పడిపోతుంది.
\q1
\v 14 కుమ్మరి చేసిన మట్టి కుండ పగిలినట్టు ఆయన దాన్ని పగలగొడతాడు. దాన్ని ఆయన విడిచి పెట్టడు. దాని ముక్కల్లో ఒక్క పెంకు కూడా పొయ్యిలో నుండి నిప్పు కణికలను తీయడానికి గానీ కుండలో నుండి నీళ్ళుతోడటానికి గానీ పనికి రాదు.
\q1
\v 15 ఇశ్రాయేలు పరిశుద్ధ దేవుడూ ప్రభువూ అయిన యెహోవా ఇలా చెప్తున్నాడు. “మీరు తిరిగి వచ్చి విశ్రాంతిగా నాలో ఉంటేనే రక్షణ పొందుతారు. మౌనంలోనూ,  విశ్వాసంలోనూ మాత్రమే మీకు బలం కలుగుతుంది.” కానీ దానికి మీరు ఒప్పుకోలేదు.
\q1
\v 16 “అలా కాదు. మేం గుర్రాలెక్కి పారిపోతాం” అన్నారు. కాబట్టి మీరు పారిపోతారు. ఇంకా “వేగంగా పరుగుతీసే గుర్రాలపై స్వారీ చేస్తాం” అన్నారు. కాబట్టి మిమ్మల్ని తరిమే వాళ్ళు ఇంకా వేగంగా వస్తారు.
\q1
\v 17 మీలో మిగిలి ఉన్న వాళ్ళు ఏదో పర్వతంపై ఒక జెండా కర్రగానో,  లేదా ఏదో కొండపై జెండా గానో మిగిలే దాకా మీరు ఒక్కడికి భయపడి వెయ్యి మంది పారిపోతారు. ఐదుగురి భయం చేత మీరంతా పారిపోతారు.
\q1
\v 18 అయినా మీపై దయ కనపరచాలని యెహోవా ఆలస్యం చేస్తున్నాడు. మిమ్మల్ని కరుణించాలని నిలబడి ఉన్నాడు.
\q1 యెహోవా న్యాయం తీర్చే దేవుడు. ఆయన కోసం ఎదురు చూసే వాళ్ళు ధన్యులు.
\q1
\v 19 ఎందుకంటే యెరూషలేములోనే సీయోనులోనే ఒక జనం నివాసముంటారు. వాళ్లికపై ఏడవరు.
\q1 నీ రోదన ధ్వనికి ఆయన కచ్చితంగా నిన్ను కరుణిస్తాడు. నువ్వు మొర్ర పెట్టినప్పుడు ఆయన నీకు జవాబు ఇస్తాడు.
\q1
\v 20 యెహోవా నీకు వైరాన్ని ఆహారంగా,  వేదనను పానీయంగా ఇచ్చాడు. అయినా నీ బోధకులు నీకు ఇక మరుగై ఉండరు. నీకు ఉపదేశం చేసే వాళ్ళని నువ్వు చూస్తావు.
\q1
\v 21 మీరు కుడి వైపు గానీ ఎడమ వైపు గానీ తిరిగినప్పుడు “ఇదే మార్గం. దీనిలోనే నడవండి” అని వెనుక నుండి ఒక శబ్దాన్ని మీరు వింటారు.
\q1
\v 22 వెండితో పోత పోసిన చెక్కిన బొమ్మలనూ,  బంగారంతో పోత పోసిన విగ్రహాలనూ మీరు అపవిత్రం చేస్తారు. అసహ్యమైన గుడ్డగా వాటిని భావిస్తారు. “ఇక్కడ నుండి పో” అని వాటికి చెప్తారు.
\q1
\v 23 నువ్వు విత్తనాన్ని భూమిలో నాటినప్పుడు దానికి కావలసిన వర్షాన్ని ఆయన కురిపిస్తాడు. భూసారమైన ఆహారాన్ని విస్తారంగా నీకిస్తాడు. నీ పంటలు విస్తారంగా పండుతాయి. ఆ రోజున నీ పశువులు విశాలమైన పచ్చిక మైదానాల్లో మేస్తాయి.
\q1
\v 24 భూమిని సేద్యం చేయడానికి సహాయం చేసే ఎద్దులూ,  గాడిదలూ పార,  జల్లెడలతో చెరిగిన ధాన్యాన్ని మేతగా తింటాయి.
\q1
\v 25 గోపురాలు కూలి పోయే ఆ మహా సంహారం జరిగే రోజున ఎత్తయిన ప్రతి పర్వతం పైనా,  ఎత్తయిన ప్రతి కొండ పైనా వాగులూ,  జలధారలూ ప్రవహిస్తాయి.
\q1
\v 26 చంద్రుడి కాంతి సూర్య కాంతితో సమానంగా ఉంటుంది. సూర్య కాంతి ఏడు రెట్లు అధికంగా ప్రకాశిస్తుంది.
\q1 యెహోవా తన ప్రజల గాయాలకి కట్లు కడతాడు. తాను చేసిన గాయాలను ఆయన బాగు చేస్తాడు.
\q1
\v 27 చూడండి! ఆయన ఆగ్రహంతో మండిపోతూ దట్టమైన పొగతో యెహోవా పేరు దూరం నుండి వస్తూ ఉంది. ఆయన పెదవులు ఉగ్రతతో నిండి పోయాయి. ఆయన నాలుక దహించే అగ్ని జ్వాలలా ఉంది.
\q1
\v 28 ఆయన శ్వాస గొంతు వరకూ వచ్చిన బలమైన నదీ ప్రవాహంలా ఉంది. అది నాశనం చేసే జల్లెడలా జాతులను జల్లెడ పడుతుంది. ఆయన శ్వాస జాతుల దవడల్లో కళ్ళెంలా ఉండి వాళ్ళని దారి తప్పిస్తుంది.
\q1
\v 29 పండగ ఆచరించేటప్పుడు రాత్రి వేళ మీరు పాట పాడుతారు.
\q1 ఇశ్రాయేలుకి ఆశ్రయ దుర్గమైన యెహోవా పర్వతానికి ఒక వ్యక్తి పిల్లనగ్రోవి వాయిస్తూ ప్రయాణం చేసేటప్పుడు కలిగే ఆనందం వంటిది వారి హృదయంలో కలుగుతుంది.
\q1
\v 30 యెహోవా తన స్వరంలోని వైభవాన్ని వినిపిస్తాడు. ప్రభావంగల స్వరం వినిపిస్తాడు. ప్రచండమైన కోపంతోను దహించే జ్వాలతోను తుఫాను వంటి తన ఉగ్రతలో,  అగ్ని జ్వాలల్లో,  భీకరమైన సుడిగాలితో,  గాలి వానతో,  వడగళ్ళతో తన చేతి కదలికను చూపిస్తాడు.
\q1
\v 31 యెహోవా స్వరం విని అష్షూరు ముక్కలైపోతుంది. ఆయన దాన్ని కర్రతో దండిస్తాడు.
\q1
\v 32 యెహోవా తాను నియమించిన కర్రతో అష్షూరు పై వేసే ప్రతి దెబ్బా,  ఆయన వాళ్ళతో యుద్ధం చేస్తుండగా,  తంబురాల,  సితారాల సంగీతంతో కలసి ఉంటుంది.
\q1
\v 33 తగలబెట్టే స్థలం చాలా కాలం కిందే సిద్ధం అయి ఉంది. నిజంగా రాజు కోసం సిద్ధం అయింది. దాన్ని దేవుడు లోతుగా,  విశాలంగా చేశాడు. తగలబెట్టడానికి మంటలు,  విస్తారంగా కట్టెలు సిద్ధంగా ఉన్నాయి.
\q1 యెహోవా శ్వాస గంధక ప్రవాహంలా దాన్ని తగలబెడుతుంది.
\c 31
\s ఐగుప్తు మీద ఆధారపడిన వారికి బాధ
\q1
\v 1 “ఇశ్రాయేలు పరిశుద్ధ దేవుణ్ణి పట్టించుకోకుండా,  ఆలోచన కోసం యెహోవా దగ్గరకి వెళ్ళకుండా
\q1 సహాయం కోసం ఐగుప్తుకి వెళ్ళే వాళ్ళకీ,  గుర్రాలపై ఆధార పడేవాళ్ళకీ, 
\q1 అసంఖ్యాకంగా ఉన్న వాళ్ళ రథాలపైనా,  లెక్కకు మించిన రౌతుల పైనా నమ్మకం ఉంచే వాళ్ళకీ బాధ!
\q1
\v 2 అయినా ఆయన జ్ఞాని. ఆయన నాశనాన్ని పంపిస్తాడు. తన మాటలను ఆయన వెనక్కి తీసుకోడు.
\q1 దుర్మార్గుల ఇంటి మీదికీ,  పాపులకు సహాయం చేసే వాళ్ళ మీదికీ ఆయన లేస్తాడు.
\q1
\v 3 ఐగుప్తు వాడు మనిషే. దేవుడు కాదు. వాళ్ళ గుర్రాలు రక్త మాంసాలే,  ఆత్మ కాదు.
\q1 యెహోవా తన చేతిని చాపినప్పుడు సహాయం చేసిన వాడూ,  సహాయం పొందినవాడూ,  ఇద్దరూ పతనమవుతారు. ఇద్దరూ నాశనం అవుతారు.” 
\q1
\v 4 యెహోవా నాకు ఇలా చెప్పాడు. “ఒక సింహం,  ఒక కొదమ సింహం తాను వేటాడి తెచ్చిన జంతువు దగ్గర గర్జించినప్పుడు దాన్ని తప్పించడానికి కొందరు గొర్రెల కాపరులు ఎన్ని శబ్దాలు చేసినా కొదమ సింహం వాళ్ళ శబ్దాలకి ఏ మాత్రం భయపడదు. అక్కడి నుంచి జారుకోడానికి ప్రయత్నించదు. ఆ విధంగా సేనల ప్రభువు అయిన యెహోవా యుద్ధం చేయడానికి సీయోను పర్వతం పైకి దిగి వస్తాడు. ఆ పర్వతంపై ఆయన యుద్ధం చేస్తాడు.
\q1
\v 5 ఎగురుతూ ఉండే పక్షిలాగా సేనల ప్రభువు యెహోవా యెరూషలేమును కాపాడుతాడు.
\q1 ఆయన దానిపై సంచరించేటప్పుడు దాన్ని సంరక్షిస్తాడు,  విడిపిస్తాడు,  భద్రపరుస్తాడు.
\q1
\v 6 ఇశ్రాయేలు ప్రజలారా,  ఎవరి నుండి మీరు పూర్తిగా తొలగిపోయారో ఆయన వైపుకి తిరగండి.
\v 7 మీలో ప్రతి ఒక్కడూ తన చేతులతో పాపం చేసి తయారు చేసిన వెండి విగ్రహాలనూ,  బంగారు విగ్రహాలనూ ఆ రోజున పారవేస్తాడు.
\q1
\v 8 అష్షూరు కత్తి మూలంగా కూలుతుంది. అయితే అది మనిషి ఝళిపించే కత్తి కాదు.
\q1 అతడు ఆ కత్తిని ఎదుర్కోలేక పారిపోతాడు. అతని పిల్లలు బానిసలై బలవంతంగా కఠిన శ్రమ చేస్తారు.
\q1
\v 9 మహా భయం చేత వాళ్ళు నమ్మకాన్ని అంతా కోల్పోతారు. అతని అధిపతులు యెహోవా యుద్ధ జెండాను చూసినంతనే భయపడిపోతారు.” 
\q1 ఇది యెహోవా చేస్తున్న ప్రకటన. ఆయన అగ్ని సీయోనులోనూ,  ఆయన కొలిమి యెరూషలేములోనూ ఉన్నాయి.
\c 32
\s నీతిమంతంగా రాజ్య పరిపాలన
\q1
\v 1 ఇదిగో,  వినండి! ఒక రాజు నీతిమంతంగా రాజ్య పరిపాలన చేస్తాడు. అధిపతులు న్యాయసమ్మతంగా ఏలుబడి చేస్తారు.
\q1
\v 2 వాళ్ళల్లో ప్రతి ఒక్కడూ గాలి విసిరినప్పుడు ఆశ్రయంలాగా,  తుఫానులో అభయమిచ్చే స్థలంలాగా ఉంటాడు.
\q1 ఎడారిలో జలధారల్లా,  అలసి సొలసిన దేశంలో నీడనిచ్చే గొప్ప రాతి బండలాగా ఉంటాడు.
\q1
\v 3 అప్పుడు చూసే వాళ్ళ కళ్ళు కాంతిహీనంగా ఉండవు. వినేవాళ్ళ చెవులు శ్రద్ధగా వింటాయి.
\q1
\v 4 దుడుకుగా ప్రవర్తించేవాళ్ళు వివేకంతో జాగ్రత్తగా ఆలోచిస్తారు. నత్తిగా మాట్లాడేవాడు స్పష్టంగా ధారాళంగా మాట్లాడతాడు.
\q1
\v 5 మూర్ఖుణ్ణి ఇకమీదట గౌరవనీయుడని చెప్పరు. మోసగాణ్ణి నియమబద్ధమైన వ్యక్తి అని చెప్పరు.
\q1
\v 6 మూర్ఖుడు మూర్ఖంగా మాట్లాడతాడు. అతడి హృదయం దుర్మార్గం గూర్చీ,  దైవరహితమైన పనులను గూర్చీ ఆలోచిస్తుంది.
\q1 అతడు యెహోవాను గూర్చి తప్పుగా మాట్లాడతాడు.
\q1 అతడు ఆకలితో ఉన్నవాళ్ళ దగ్గర ఉన్నది కూడా లాగేసుకుంటారు. దాహంతో ఉన్నవాళ్ళకి నీళ్ళు లేకుండా చేస్తాడు.
\q1
\v 7 మోసగాడి పద్ధతులన్నీ దుర్మార్గంగా ఉంటాయి. పేదవాళ్ళు సరైనదేదో చెప్పినా,  పేదవాళ్ళని నాశనం చేయడానికి వాడు అబద్దాలతో పన్నాగాలు పన్నుతాడు.
\q1
\v 8 అయితే ఒక ఘనుడు గౌరవనీయమైన ఆలోచనలు చేస్తాడు. అతడు చేసే గౌరవనీయమైన పనులను బట్టి అతడు నిలబడతాడు.
\s యెరూషలేము స్త్రీలకు
\q1
\v 9 సుఖమైన,  తేలికైన జీవితాన్ని జీవించే స్త్రీలారా,  లేచి నా మాటలు వినండి.
\q1 నిశ్చింతగా ఉన్న ఆడపడుచులు,  నా మాటలు వినండి.
\q1
\v 10 మరో సంవత్సరం,  కొద్ది రోజులకి మీ నమ్మకం వీగిపోతుంది.
\q1 నిశ్చింతగా ఉన్న స్త్రీలూ,  ద్రాక్షపంట నష్టమౌతుంది. ద్రాక్షపళ్ళు ఇంటికి రావు.
\q1
\v 11 సుఖమైన,  తేలికైన జీవితాన్ని జీవించే పడతులారా,  వణకండి. తమపై నమ్మకం కలిగిన స్త్రీలూ,  కలవరపడండి.
\q1 చక్కని మీ బట్టలు తీసివేసి నగ్నంగా తయారవ్వండి. మీ నడుముకి గోనెగుడ్డ కట్టుకోండి.
\q1
\v 12 ఉల్లాసకరమైన పొలాల కోసం,  ఫలభరితమైన ద్రాక్ష తోటల కోసం మీరు ఏడుస్తారు.
\q1
\v 13 నా ప్రజల భూమిలో ముళ్ళ తుప్పలూ,  గచ్చపొదలూ పెరుగుతాయి.
\q1 వేడుకలు జరిగే పట్టణంలో ఒకప్పుడు సంతోషం నిండిన ఇళ్ళల్లో కూడా ఇలాగే ఉంటుంది. పైనుండి ఆత్మ కుమ్మరింపు జరిగే వరకూ, 
\q1
\v 14 రాజ భవనాన్ని విడిచి పెట్టేస్తారు. జనసమ్మర్దమైన పట్టణం నిర్మానుష్యంగా మారుతుంది.
\q1 కొండ,  నిఘా గోపురాలు ఇక ఎప్పటికీ గుహల్లా ఉంటాయి.
\q1 అవి అడవి గాడిదలు ఆనందించే స్థలంగానూ,  పశువులు మేసే స్థలంగానూ ఉంటాయి. దేవుని ఆత్మ కుమ్మరింపు జరిగే వరకూ ఇలా జరుగుతుంది.
\q1
\v 15 తర్వాత అరణ్యం ఫలభరితమైన భూమిగా ఉంటుంది. ఫలభరితమైన భూమి అరణ్యంలా ఉంటుంది.
\q1
\v 16 అప్పుడు న్యాయం అరణ్యంలో నివసిస్తుంది. ఫలభరితమైన భూమిలో నీతి ఉంటుంది.
\q1
\v 17 నీతి శాంతిని కలుగ చేస్తుంది. నీతి ఫలితంగా నిత్యమైన నెమ్మదీ నమ్మకమూ కలుగుతాయి.
\q1
\v 18 నా ప్రజలు శాంతిభరితమైన చోట,  సురక్షితమైన ఇళ్ళల్లో నివసిస్తారు.
\q1
\v 19 కానీ వడగళ్ళు పడి అరణ్యం నాశనమైనప్పుడు పట్టణం పూర్తిగా తుడిచి పెట్టుకుపోతుంది.
\q1
\v 20 మీలో నీటి ప్రవాహాల పక్కనే విత్తనాలు నాటుతూ,  అక్కడ తమ ఎద్దులనూ,  గాడిదలనూ తిరగనిచ్చేవాడు ధన్యుడు.
\c 33
\s కష్టాలు,  సహయం
\q1
\v 1 దోపిడీకి గురి కాకుండా దోచుకుంటూ ఉండే నీకు బాధ!
\q1 ద్రోహానికి గురి కాకుండానే ద్రోహం చేస్తూ ఉండే నీకు బాధ!
\q1 నువ్వు నాశనం చేయడం ముగించిన తర్వాతే నువ్వు నాశనం అవుతావు.
\q1 నువ్వు ద్రోహం చేయడం ముగించిన తర్వాత నీకు ద్రోహం జరుగుతుంది.
\q1
\v 2 యెహోవా,  నీ కోసం వేచి చూస్తున్నాం. మమ్మల్ని కరుణించు.
\q1 ప్రతి ఉదయం మాకు సహాయంగా,  ఆపదల్లో మాకు రక్షగా ఉండు.
\q1
\v 3 మహా శబ్దాన్ని విని జనాలు పారిపోతారు. నువ్వు లేచినప్పుడు దేశాలు చిందర వందర అవుతాయి.
\q1
\v 4 మిడతలు తిని వేసినట్టు మీ సంపదలు దోపిడీకి గురౌతాయి. మిడతల దండులా శత్రువులు దానిమీద పడతారు.
\q1
\v 5 యెహోవా మహా ప్రశంస పొందాడు. ఆయన ఉన్నత స్థలంలో నివసిస్తున్నాడు. ఆయన సీయోనును నీతితో,  న్యాయంతో నింపుతాడు.
\q1
\v 6 నీ కాలంలో నీ స్థిరత్వం ఆయనే.
\q1 నీకు పుష్కలమైన రక్షణ,  జ్ఞానమూ,  వివేకమూ ఆయనే. యెహోవా భయం అతని ఐశ్వర్యం.
\q1
\v 7 వాళ్ళ రాయబారులు వీధిలో ఏడుస్తున్నారు. సంధిని కోరుకునే వాళ్ళ రాజనీతిజ్ఞులు ఒకటే రోదిస్తున్నారు.
\q1
\v 8 రాజమార్గాలు నిర్మానుష్యమై పోయాయి. వాటి మీద ప్రయాణీకులు ఎవ్వరూ లేరు.
\q1 సంధి ఒప్పందాలను ఉల్లంఘించారు. సాక్షులను అలక్ష్యం చేశారు. పట్టణాలను అవమానపరిచారు.
\q1
\v 9 దేశం దుఖిస్తుంది. క్షీణించి పోతుంది. లెబానోను కలవరపడి వాడిపోతుంది.
\q1 షారోను ఎడారిలా ఉంది. బాషాను,  కర్మెలు తమ చెట్ల ఆకులు రాలుస్తున్నాయి.
\q1
\v 10 “ఇప్పుడు నేను నిలబడతాను” అని యెహోవా అనుకున్నాడు. “ఇప్పుడే నా ఔన్నత్యాన్ని ప్రదర్శిస్తాను. నన్ను నేను గొప్ప చేసుకుంటాను.
\q1
\v 11 మీరు పొట్టును గర్భం ధరించారు. చెత్త పరకలను కంటారు. మీ శ్వాస అగ్నిలా మిమ్మల్ని కాల్చేస్తుంది.
\q1
\v 12 జనాలు సున్నంలా కాలిపోతారు. ముళ్ళ పొదలను నరికి కాల్చినట్టుగా కాలిపోతారు.
\q1
\v 13 దూరంలో నివసించే మీరు నేను చేసిందేమిటో వినండి. సమీపంలో ఉన్న వాళ్ళు నా శక్తిని అంగీకరించండి.” 
\q1
\v 14 సీయోనులో ఉన్న పాపులు భయపడుతున్నారు. దేవుణ్ణి లెక్క చెయ్యని వారికి వణుకు పట్టుకుంది.
\q1 మనలో మండే అగ్నితో కలసి ప్రయాణించే వాడు ఎవరు? నిత్యమూ మండే వాటితో ఎవరు నివసిస్తారు?
\q1
\v 15 నీతి కలిగి జీవించేవాడూ,  యథార్ధంగా మాట్లాడేవాడూ,  అవినీతి వల్ల కలిగే లాభాన్ని అసహ్యించుకునే వాడూ,  లంచాన్ని తిరస్కరించేవాడూ,  హింసాత్మక నేరం చేయాలని ఆలోచించని వాడూ చెడుతనం చూడకుండా కళ్ళు మూసుకునే వాడూ, 
\q1
\v 16 అలాంటి వాడు ఉన్నత స్థలాల్లో నివసిస్తాడు. అతనికి పర్వత శిఖరాలపైని శిలలు ఆశ్రయంగా ఉంటాయి. ఆహారమూ,  నీళ్ళూ క్రమంగా అతనికి లభ్యమౌతాయి.
\q1
\v 17 నీ కళ్ళు రాజును అతని సౌందర్యమంతటితో చూస్తాయి. విశాలమైన దేశాన్ని నీ కళ్ళు చూస్తాయి.
\q1
\v 18 నీ హృదయం భయాన్ని జ్ఞాపకం చేసుకుంటుంది. శాస్త్రి ఎక్కడ ఉన్నాడు? డబ్బును తూచిన వాడు ఎక్కడ ఉన్నాడు? గోపురాలను లెక్కించేవాడు ఎక్కడ ఉన్నాడు?
\q1
\v 19 నువ్వు అర్థం చేసుకోలేని తెలియని భాష మాట్లాడుతూ తిరస్కరించే ఆ జనాన్ని నువ్వు చూడవు.
\q1
\v 20 మన పండగల పట్టణం అయిన సీయోనుని చూడండి!
\q1 యెరూషలేమును ప్రశాంతమైన నివాస స్థలంగా నువ్వు చూస్తావు. అది తొలగించలేని గుడారంగా ఉంటుంది.
\q1 దాని మేకులను ఎన్నటికీ ఊడదీయరు. దాని తాళ్లలో దేనినీ తెంచరు.
\q1
\v 21 దానికి ప్రతిగా విశాలమైన నదులూ,  నీటి వాగులూ ఉన్న ఆ స్థలంలో యెహోవా తన ప్రభావంతో మనతో ఉంటాడు.
\q1 తెడ్లు వేసుకుంటూ అక్కడ ఏ యుద్ధనౌకా ప్రయాణించదు. పెద్ద నౌకలేవీ అక్కడ ప్రయాణించవు.
\q1
\v 22 ఎందుకంటే యెహోవా మనకు న్యాయాధిపతి. యెహోవా మన శాసనకర్త. యెహోవా మన రాజు. ఆయన మనలను రక్షిస్తాడు.
\q1
\v 23 నీ ఓడ తాళ్లు వదులై పోయాయి. స్తంభం అడుగు భాగం స్థిరంగా లేదు. ఓడ తెరచాపను ఎవరూ విప్పడం లేదు. విస్తారమైన దోపిడీ సొమ్మును పంచుకుంటారు. అప్పుడు కుంటి వాళ్ళు కూడా ఆ సొమ్ములో భాగం పొందుతారు.
\q1
\v 24 సీయోనులో నివాసం చేసే వాళ్ళెవ్వరూ “నాకు ఆరోగ్యం బాగా లేదు” అని చెప్పరు. అక్కడి ప్రజలు చేసిన పాపాలకు క్షమాపణ దొరుకుతుంది.
\c 34
\s రాజ్యాలకు తీర్పు
\q1
\v 1 రాజ్యాలన్నీ నా దగ్గరికి వచ్చి నేను చెప్పేది వినండి,  ప్రజలందరూ జాగ్రత్తగా ఆలకించండి.
\q1 భూమీ దాని సంపూర్ణతా,  లోకం,  దానిలో పుట్టినదంతా వినాలి.
\q1
\v 2 యెహోవా కోపం రాజ్యాల మీదికి వస్తున్నది,  ఆయన ఆగ్రహం వారి సర్వ సేనల మీదికీ వస్తున్నది.
\q1 ఆయన వారిని శపించి వధకు అప్పగించాడు.
\q1
\v 3 వారిలో చనిపోయిన వారిని ఎవరూ సమాధి చేయరు.
\q1 వారి శవాలు కంపుకొడతాయి. వారి రక్తం కొండలను నింపేస్తుంది.
\q1
\v 4 ఆకాశ నక్షత్రాలన్నీ వాడిపోతాయి. ఆకాశం కాగితపు చుట్టలాగా చుట్టుకుపోతుంది.
\q1 ద్రాక్షవల్లి నుండి,  అంజూరపు చెట్టు నుండి వాడిన ఆకులు రాలినట్టు దాని నక్షత్రాలన్నీ రాలిపోతాయి.
\q1
\v 5 నిజంగా ఆకాశంలో నా ఖడ్గం మత్తెక్కినట్టు ఎదోము మీదికీ,  నేను నాశనానికి నిర్ణయించిన జనం మీదికీ దిగివస్తుంది.
\q1
\v 6 యెహోవా ఖడ్గం రక్తమయమవుతుంది. అది కొవ్వుతో కప్పి ఉంటుంది. గొర్రెపిల్లల,  మేకల రక్తం చేతా,  పొట్లేళ్ల మూత్రపిండాల మీది కొవ్వు చేతా కప్పి ఉంటుంది.
\q1 ఎందుకంటే బొస్రా నగరంలో యెహోవా బలి జరిగిస్తాడు. ఎదోము దేశంలో గొప్ప వధ చేస్తాడు.
\q1
\v 7 వాటితోపాటు అడవి ఎద్దులు,  కోడె దూడలు వధకు పోతున్నాయి.
\q1 ఎదోమీయుల భూమి రక్తంతో నానుతూ ఉంది. వారి దేశపు మట్టి కొవ్వుతో నిండిపోయింది.
\q1
\v 8 అది యెహోవా శిక్ష అమలుపరిచే రోజు. సీయోను పక్షంగా ప్రతీకారం చేసే సంవత్సరం.
\q1
\v 9 ఎదోము కాలువలు కీలులాగా,  దాని మట్టి గంధకంగా మారిపోతుంది.
\q1 దాని భూమి మండుతున్న గంధకంగా ఉంటుంది.
\q1
\v 10 అది రాత్రీ,  పగలూ ఆరిపోకుండా ఉంటుంది. దాని పొగ ఎల్లప్పుడూ రేగుతూ ఉంటుంది.
\q1 అది తరతరాలు పాడుగా ఉంటుంది. దానిలో గుండా ఇక ఎవ్వరూ ఎన్నటికీ ప్రయాణించరు.
\q1
\v 11 గూడబాతులు,  అడవి మృగాలు దాన్ని ఆక్రమించుకుంటాయి.
\q1 గుడ్లగూబలు,  కాకులు అందులో నివసిస్తాయి.
\q1 ఆయన నాశనం అనే కొలనూలును చాపుతాడు. వినాశనం అనే ఒడంబాన్ని చేత పట్టుకుంటాడు.
\q1
\v 12 రాజ్యం గురించి ప్రకటించడానికి వారి ప్రధానులు అక్కడ ఉండరు.
\q1 దాన్ని పరిపాలించే వాళ్ళంతా గతించిపోయారు.
\q1
\v 13 ఎదోము నగరాల్లో ముళ్లచెట్లు పెరుగుతాయి. దాని దుర్గాల్లో దురదగొండ్లు,  గచ్చపొదలు ఎదుగుతాయి.
\q1 అది అడవికుక్కలకు,  నిప్పుకోళ్లకు నివాసంగా ఉంటుంది.
\q1
\v 14 క్రూర జంతువులు,  హైనాలు అక్కడ కలిసి తిరుగుతాయి.
\q1 అడవిమేకలు ఒకదానిపై ఒకటి అరుస్తూ ఉంటాయి. అక్కడ చీకటి పక్షులు నివాసముంటాయి.
\q1
\v 15 గుడ్లగూబలు గూళ్ళు కట్టుకుని,  గుడ్లు పెట్టి పొదుగుతాయి.
\q1 అక్కడే తెల్లగద్దలు తమ జాతిపక్షులతో కలుసుకుంటాయి.
\q1
\v 16 యెహోవా గ్రంథాన్ని జాగ్రత్తగా ధ్యానించండి.
\q1 ఆ జంతువులన్నీ అక్కడ ఉండి తీరుతాయి. దేని జతపక్షి దాని దగ్గర ఉంటుంది.
\q1 ఎందుకంటే యెహోవా ఇలా ఆజ్ఞాపించాడు. ఆయన ఆత్మ వాటిని పోగు చేస్తాడు.
\q1
\v 17 అవి రావాలని ఆయన చీట్లు వేశాడు. ఆయన కొలనూలు పట్టుకుని వాటికి ఆ దేశాన్ని పంచిపెడతాడు.
\q1 అవి శాశ్వతంగా దాన్ని ఆక్రమించుకుని ఉంటాయి. యుగయుగాలు దానిలో నివసిస్తాయి.
\c 35
\s దేవుడు విమోచించిన వారికి సంతోషం
\q1
\v 1 అడవులు,  ఎండిన భూములు సంతోషిస్తాయి. ఎడారి సంతోషంతో గులాబీ పువ్వులాగా పూస్తుంది.
\q1
\v 2 అది బాగా విచ్చుకుని,  ఉల్లాసంతో పాటలు పాడుతుంది.
\q1 దానికి లెబానోను లాంటి అందం కలుగుతుంది. దానికి కర్మెలు షారోనులకున్నంత సొగసు కలుగుతుంది. అవి యెహోవా మహిమను మన దేవుని తేజస్సును చూస్తాయి.
\q1
\v 3 బలహీనమైన చేతులను బలపరచండి. వణుకుతున్న మోకాళ్లను దృఢపరచండి.
\q1
\v 4 బెదిరిన హృదయాలు గలవారితో ఇలా చెప్పండి. “భయపడకుండా ధైర్యంగా ఉండండి. ప్రతిదండన చేయడానికి మీ దేవుడు వస్తున్నాడు.
\q1 చేయాల్సిన ప్రతీకారం ఆయన చేస్తాడు. ఆయన వచ్చి మిమ్మల్ని రక్షిస్తాడు.” 
\q1
\v 5 గుడ్డివారి కళ్ళు తెరుచుకుంటాయి. చెవిటివారి చెవులు వినిపిస్తాయి.
\q1
\v 6 కుంటివాడు దుప్పిలాగా గంతులు వేస్తాడు. మూగవాడి నాలుక పాటలు పాడుతుంది.
\q1 అరణ్యంలో నీళ్లు ఉబుకుతాయి,  అడవిలో కాలవలు పారతాయి.
\q1
\v 7 ఎండమావులు నీటి మడుగులు అవుతాయి. ఎండిన భూమిలో నీటిబుగ్గలు పుడతాయి.
\q1 నక్కలు పండుకొనే నివాసాల్లో జమ్ము,  తుంగగడ్డి,  మేత పుడతాయి.
\q1
\v 8 పరిశుద్ధ మార్గం అని పిలిచే ఒక రాజమార్గం అక్కడ ఏర్పడుతుంది. దానిలోకి అపవిత్రులు వెళ్ళకూడదు.
\q1 దేవునికి అంగీకారమైన వారికోసం అది ఏర్పడింది. మూర్ఖులు దానిలో నడవరు.
\q1
\v 9 అక్కడ సింహం ఉండదు,  క్రూర జంతువులు దానిలో కాలు మోపవు. అవి అక్కడ కనబడవు.
\q1 విమోచన పొందినవారు మాత్రమే అక్కడ నడుస్తారు.
\q1 యెహోవా విమోచించినవారు పాటలు పాడుతూ తిరిగి సీయోనుకు వస్తారు.
\q1
\v 10 నిత్యమైన సంతోషం వారిని ఆవరించి ఉంటుంది. వారు ఆనంద సంతోషాలు కలిగి ఉంటారు.
\q1 వారి దుఃఖం,  నిట్టూర్పు తొలగిపోతాయి.
\c 36
\s సన్హెరీబు యెరూషలేమును వేధించడం
\r 36:1-22; 2రాజులు 18:13, 17-37; 2దిన 32:9-19
\q1
\v 1 హిజ్కియా రాజు పరిపాలన 14 వ సంవత్సరంలో అష్షూరురాజు సన్హెరీబు యూదా దేశంలో సరిహద్దు గోడలు ఉన్న పట్టణాలన్నిటిపై దండెత్తి వాటిని ఆక్రమించాడు.
\q1
\v 2 తరువాత అతడు రబ్షాకేను\f + \fr 36:2 \fq రబ్షాకేను \ft సైన్యాధిపతి\f* లాకీషు పట్టణం నుండి యెరూషలేములో ఉన్న హిజ్కియా రాజు పైకి పెద్ద సైన్యాన్ని ఇచ్చి పంపాడు. అతడు చాకిరేవు దారిలో ఉన్న మెరక కొలను కాలవ దగ్గరికి వచ్చాడు.
\p
\v 3 అప్పుడు హిల్కీయా కొడుకు, రాజు గృహనిర్వాహకుడు ఎల్యాకీము, శాస్త్రి షెబ్నా, రాజ్యం దస్తావేజుల అధికారి, ఆసాపు కొడుకు యోవాహు వారి దగ్గరికి వెళ్ళారు.
\q1
\v 4 అప్పుడు రబ్షాకే వారితో ఇలా అన్నాడు. “హిజ్కియాతో ఈ మాట చెప్పండి, మహారాజైన అష్షూరురాజు నన్నిలా చెప్పమన్నాడు, దేనిపైన నువ్వు నమ్మకం పెట్టుకున్నావు?
\q1
\v 5 యుద్ధం విషయంలో నీ ఆలోచన, నీ బలం వ్యర్ధం. ఎవరి భరోసాతో నా మీద తిరగబడుతున్నావు?
\q1
\v 6 నలిగిపోయిన గడ్డిపరక లాంటి ఐగుప్తుపై ఆధారపడుతున్నావు గదా! ఎవరైనా దాని మీద ఆనుకుంటే అది అతని చేతికి గుచ్చుకుంటుంది. ఐగుప్తు రాజు ఫరో కూడా అలాంటివాడే.
\q1
\v 7 మా దేవుడైన యెహోవాను నమ్ముకుంటున్నాం అని అంటారా? ఆ యెహోవా ఉన్నత స్థలాలను, బలిపీఠాలనే కదా హిజ్కియా పడగొట్టి యెరూషలేములో ఉన్న ఈ బలిపీఠం దగ్గర మాత్రమే మీరు పూజలు చేయాలి అని యూదావారికి, యెరూషలేము వారికి ఆజ్ఞ ఇచ్చింది?
\q1
\v 8 కాబట్టి నా యజమాని అయిన అష్షూరు రాజుతో పందెం వెయ్యి. రెండు వేల గుర్రాలకు సరిపడిన రౌతులు నీ దగ్గర ఉంటే చెప్పు, నేను వాటిని నీకిస్తాను.
\q1
\v 9 నా యజమాని సేవకుల్లో తక్కువ వాడైన ఒక్క అధిపతిని నువ్వు ఎదిరించగలవా? రథాలను, రౌతులను పంపుతాడని ఐగుప్తురాజు మీద ఆశ పెట్టుకున్నావా?
\q1
\v 10 అయినా యెహోవా అనుమతి లేకుండానే ఈ దేశాన్ని నాశనం చేయడానికి నేను వచ్చాననుకున్నావా? లేదు, ఈ దేశం పైకి దండెత్తి దీన్ని నాశనం చేయమని యెహోవాయే నాకు ఆజ్ఞాపించాడు.”
\q1
\v 11 అప్పుడు ఎల్యాకీము, షెబ్నా, యోవాహులు రబ్షాకేతో “మేము నీ దాసులం. మాకు సిరియా భాష తెలుసు కాబట్టి దయచేసి ఆ భాషలో మాట్లాడు. ప్రాకారం మీద ఉన్న ప్రజలకు అర్థమయ్యేలా యూదుల భాషలో\f + \fr 36:11 \fq యూదుల భాషలో \ft హీబ్రూ భాషలో\f* మాట్లాడవద్దు” అని అన్నారు.
\q1
\v 12 అయితే రబ్షాకే “ఈ మాటలు చెప్పడానికేనా, నా యజమాని నన్ను నీ యజమాని దగ్గరకీ నీ దగ్గరకీ పంపింది? నీతో కలిసి తమ స్వంత మలాన్ని తిని, తమ మూత్రాన్ని తాగబోతున్న ప్రాకారం మీద ఉన్న వారి దగ్గరకి కూడా పంపాడు కదా” అన్నాడు.
\q1
\v 13 యూదుల భాష\f + \fr 36:13 \fq యూదుల భాష \ft హీబ్రూ భాష \f*తో అతడు బిగ్గరగా ఇలా అన్నాడు. “మహారాజైన అష్షూరు రాజు చెబుతున్న మాటలు వినండి.
\q1
\v 14 హిజ్కియా చేతిలో మోసపోకండి. మిమ్మల్ని విడిపించడానికి అతని శక్తి సరిపోదు.
\q1
\v 15 ‘యెహోవా మనలను విడిపిస్తాడు, ఈ పట్టణం అష్షూరు రాజు చేతిలో చిక్కదు’ అని చెబుతూ హిజ్కియా మిమ్మల్ని నమ్మిస్తున్నాడు.
\q1
\v 16 హిజ్కియా చెప్పిన ఆ మాట మీరు అంగీకరించవద్దు. అష్షూరు రాజు చెబుతున్నదేమిటంటే, మీరు బయటికి వచ్చి, నాతో సంధి చేసుకోండి. అప్పుడు మీలో ప్రతి ఒక్కరూ తన ద్రాక్ష, అంజూరు చెట్ల పండ్లు తింటూ తన బావిలో నీళ్లు తాగుతూ ఉంటారు.
\q1
\v 17 ఆ తరవాత నేను వచ్చి మీ దేశంలాంటి దేశానికి, అంటే గోదుమలు, ద్రాక్షరసం దొరికే దేశానికి, ఆహారం, ద్రాక్షచెట్లు ఉన్న దేశానికి మిమ్మల్ని తీసుకుపోతాను. యెహోవా మిమ్మల్ని విడిపిస్తాడని చెప్పి హిజ్కియా మిమ్మల్ని మోసం చేస్తున్నాడు.
\q1
\v 18 వివిధ ప్రజల దేవుళ్ళలో ఎవరైనా తన దేశాన్ని అష్షూరు రాజు చేతిలో నుండి విడిపించాడా? హమాతు దేవుళ్ళేమయ్యారు?
\q1
\v 19 అర్పాదు దేవుళ్ళేమయ్యారు? సెపర్వయీము దేవుళ్ళేమయ్యారు? షోమ్రోను దేశపు దేవుడు నా చేతిలో నుండి షోమ్రోనును విడిపించాడా?
\q1
\v 20 ఈ దేవుళ్ళలో ఎవరైనా తన దేశాన్ని నా చేతిలో నుండి విడిపించి ఉంటేనే కదా యెహోవా యెరూషలేమును విడిపిస్తాడు అనుకోడానికి?” అన్నాడు.
\q1
\v 21 అయితే అతనికి జవాబు చెప్పవద్దని రాజు ఆజ్ఞాపించడం వలన వారు బదులు పలకలేదు.
\q1
\v 22 రాజ గృహనిర్వాహకుడు, హిల్కీయా కొడుకు అయిన ఎల్యాకీము, శాస్త్రి షెబ్నా, రాజ్యందస్తావేజుల మీద అధికారి, ఆసాపు కొడుకు యోవాహు తమ బట్టలు చింపుకుని హిజ్కియా దగ్గరికి వచ్చి రబ్షాకే పలికిన మాటలన్నిటినీ తెలియజేశారు.
\c 37
\s హిజ్కియాకు యెషయా వర్తమానం
\r 37:1-13; 2రాజులు 19:1-13
\p
\v 1 ఆ మాటలు విని హిజ్కియా తన బట్టలు చింపుకుని, గోనెపట్ట కట్టుకుని యెహోవా మందిరానికి వెళ్ళాడు.
\v 2 రాజ గృహ నిర్వాహకుడు ఎల్యాకీమును, శాస్త్రి షెబ్నాను, యాజకుల్లో పెద్దలను ఆమోజు కొడుకు, ప్రవక్త అయిన యెషయా దగ్గరికి పంపించాడు.
\v 3 వారంతా గోనెపట్ట కట్టుకుని అతని దగ్గరికి వచ్చి అతనితో “హిజ్కియా ఇలా చెప్పమన్నాడు, ‘ఈ రోజు బాధ, శిక్ష, నిందల రోజు. పిల్లలు పుట్టడానికి సమయం వచ్చిందిగాని కనడానికి తల్లికి శక్తి లేదు.
\v 4 సజీవుడైన దేవుణ్ణి దూషించడానికి తన యజమాని అష్షూరు రాజు పంపిన రబ్షాకే పలికిన మాటలు నీ దేవుడు యెహోవా ఒకవేళ విని, ఆ మాటలను బట్టి ఆయన అష్షూరు రాజును గద్దిస్తాడేమో. కాబట్టి ఇప్పటికి బతికి ఉన్న మన కొద్దిమంది కోసం నువ్వు ఎక్కువగా ప్రార్థన చెయ్యి.’”
\p
\v 5 హిజ్కియా రాజు సేవకులు యెషయా దగ్గరికి వచ్చారు.
\v 6 యెషయా వారితో ఇలా అన్నాడు. “మీ యజమానికి ఈ మాట చెప్పండి, యెహోవా ఏమి చెబుతున్నాడంటే, అష్షూరు రాజు సేవకులు నన్ను దూషిస్తూ పలికిన మాటలకు భయపడవద్దు.
\v 7 అతనిలో నేను ఒక ఆత్మను పుట్టిస్తాను. అతడు ఒక పుకారు విని తన దేశానికి తిరిగి వెళ్ళిపోతాడు. అతని దేశంలోనే కత్తివాత హతం అవుతాడు.”
\p
\v 8 అష్షూరు రాజు లాకీషు పట్టణం విడిచి వెళ్లి లిబ్నా మీద యుద్ధం చేస్తున్నాడని తెలిసి రబ్షాకే తిరిగి వెళ్ళి అతనితో కలిశాడు.
\v 9 కూషు రాజు తిర్హాకా తనపై యుద్ధం చేయడానికి వచ్చాడని అష్షూరురాజు సన్హెరీబు విన్నాడు. అప్పుడు అతడు తన దూతలతో హిజ్కియాకు ఒక సందేశం పంపాడు.
\v 10 “యూదా రాజు హిజ్కియాతో ఇలా చెప్పండి, ‘నీ దేవుని చేతిలో మోసపోయి అష్షూరు రాజు యెరూషలేమును ఆక్రమించలేడని అనుకోవద్దు.
\v 11 అష్షూరు రాజులు సకల దేశాలనూ పూర్తిగా నాశనం చేసిన సంగతి నువ్వు విన్నావు కదా, నీవు మాత్రం తప్పించుకోగలవా?
\v 12 నా పూర్వికులు నిర్మూలం చేసిన గోజాను, హారాను, రెజెపు, తెలశ్శారులో ఉండే ఏదెనీయులు, వీరిలో ఎవరైనా తమ దేవుళ్ళ సహాయంతో తప్పించుకున్నారా?
\v 13 హమాతు, అర్పాదు, సెపర్వయీము, హేన, ఇవ్వా అనే పట్టణాల రాజులు ఏమయ్యారు?’”
\s హిజ్కియా యెహోవాకు చేసిన ప్రార్థన
\r 37:14-20; 2రాజులు 19:14-19
\p
\v 14 హిజ్కియా ఆ ఉత్తరం తీసుకుని, చదివి, యెహోవా మందిరంలోకి వెళ్లి ఆయన సన్నిధిలో దాన్ని ఉంచాడు.
\v 15 తరువాత ఈ విధంగా ప్రార్థన చేశాడు,
\v 16 “యెహోవా, కెరూబుల మధ్య నివసించే ఇశ్రాయేలీయుల దేవా, భూమ్యాకాశాలను సృష్టించిన అద్వితీయ దేవా, నీవు ఈ లోక రాజ్యాలన్నిటిపై దేవుడివి.
\v 17 సేనల ప్రభువైన యెహోవా, నీ కళ్ళు తెరచి చూసి నా మాటలు ఆలకించు. జీవం గల దేవుడవైన నిన్ను దూషిస్తూ సన్హెరీబు రాసిన మాటలు విను.
\v 18 యెహోవా, అష్షూరు రాజులు వివిధ జాతుల ప్రజలనూ వారి దేశాలనూ నాశనం చేసి వారి దేవుళ్ళను అగ్నిలో వేసింది నిజమే.
\v 19 ఆ రాజ్యాల దేవుళ్ళు నిజమైనవారు కారు. చెక్కతో రాళ్ళతో మనుషులు చేసిన వారు కనుక అష్షూరు రాజులు వారిని నిర్మూలం చేశారు.
\v 20 యెహోవా, ఈ లోకంలో నీవే, నిజంగా నీవే అద్వితీయ దేవుడవైన యెహోవా అని మనుషులంతా గ్రహించేలా అతని చేతిలో నుండి మమ్మల్ని రక్షించు.”
\s సన్హెరీబు గురించి యెషయా దేవుని మూలంగా పలికినది
\r 37:21-38; 2రాజులు 19:20-37; 2దిన 32:20-21
\p
\v 21 అప్పుడు ఆమోజు కొడుకు యెషయా హిజ్కియా దగ్గరికి ఈ సందేశం పంపాడు. “ఇశ్రాయేలీయుల దేవుడైన యెహోవా చెప్పేదేమిటంటే”, అష్షూరు రాజు సన్హెరీబు విషయం నీవు నా ఎదుట ప్రార్థన చేశావు కదా,
\v 22 అతని గూర్చి యెహోవా సెలవిచ్చే మాట ఇదే, “కన్య అయిన సీయోను ఆడపడుచు నిన్ను తిరస్కరించి, అపహసిస్తున్నది, యెరూషలేము కుమారి నిన్ను చూసి తల ఊపుతూ ఉంది.
\p
\v 23 నువ్వు ఎవరిని తిరస్కరించావు? ఎవరిని దూషించావు? గర్వంతో ఎవరిని భయపెట్టాలని చూశావు?
\p పరిశుద్ధుడైన ఇశ్రాయేలీయుల దేవుణ్ణి కదా?
\p
\v 24 నీ దూతల ద్వారా యెహోవాను తిరస్కరించి నువ్వు ఇలా పలికావు, ‘నా గొప్ప రథాల గుంపుతో నేను పర్వత శిఖరాల మీదకీ ఉన్నతమైన లెబానోను స్థలాల పైకీ ఎక్కాను.
\p ఎత్తయిన దాని దేవదారు చెట్లూ శ్రేష్ఠమైన సరళ చెట్లూ నరికేశాను.
\p వాటికి బహు దూరంలో సరిహద్దుల్లో ఉన్న సత్రాల్లోకి, ఫలవంతమైన అడవిలోకి ప్రవేశించాను.
\p
\v 25 నేను బావులు తవ్వి అక్కడి నీళ్లు తాగాను.
\p నా అరకాలి కింద ఐగుప్తు నదులన్నిటిని ఎండిపోయేలా చేశాను.’
\p
\v 26 అయితే దీన్ని నేనే ఎప్పుడో నిర్ణయించాననీ, పూర్వకాలంలోనే దీన్ని ఏర్పాటు చేశాననీ నీకు వినబడలేదా?
\p నువ్వు ప్రాకారాలు గల పట్టణాలను పాడుదిబ్బలుగా చేయడం నా వల్లనే జరిగింది.
\p
\v 27 అందుకే వాటి ప్రజలు బలహీనులై చెదరిపోయారు. భయంతో పొలంలోని గడ్డిలాగా, బలం లేని కాడల్లాగా మారారు.
\p
\v 28 నువ్వు కూర్చోవడం, బయటికి వెళ్ళడం, లోపలి రావడం, నా మీద రంకెలు వేయడం నాకు తెలుసు.
\p
\v 29 నా మీద నువ్వు వేసే రంకెలు, నీవు చూపిన అహంకారం నా దాకా వచ్చాయి.
\p కాబట్టి నీ ముక్కుకి నా గాలం తగిలిస్తాను. నా కళ్ళెం నీ నోటిలో పెట్టి నిన్ను మళ్లిస్తాను. నీవు వచ్చిన దారిలోనే నిన్ను తిప్పి పంపుతాను.”
\p
\v 30 యెషయా ఇంకా ఇలా చెప్పాడు. “హిజ్కియా, నీకిదే సూచన. ఈ సంవత్సరం దానంతట అదే పండే ధాన్యాన్నీ, రెండో సంవత్సరంలో దాని నుండి కలిగే ధాన్యాన్నీ మీరు తింటారు.
\p మూడో సంవత్సరంలో మీరు విత్తనం చల్లి పంట కోస్తారు. ద్రాక్షతోటలు నాటి వాటిఫలం అనుభవిస్తారు.
\p
\v 31 యూదా వంశంలో తప్పించుకొన్న శేషం బాగా వేరుతన్ని ఎదిగి ఫలిస్తారు.
\p
\v 32 మిగిలినవారు యెరూషలేములో నుండి, తప్పించుకొన్న వారు సీయోను కొండలో నుండి బయలుదేరతారు.
\p సైన్యాల అధిపతి యెహోవా ఆసక్తి దీన్ని నెరవేరుస్తుంది.
\p
\v 33 కాబట్టి అష్షూరు రాజు గూర్చి యెహోవా చెప్పేది ఏమంటే, ‘అతడు ఈ పట్టణంలోకి రాడు. దాని మీద ఒక బాణం కూడా విసరడు.
\p ఒక్క డాలైనా ఆడించడు, దాని ఎదుట ముట్టడి దిబ్బ కట్టడు.
\p
\v 34 ఈ పట్టణం లోపలికి రాకుండా తాను వచ్చిన దారిలోనే అతడు తిరిగి పోతాడు.’
\p ఇదే యెహోవా వాక్కు.
\p
\v 35 నా నిమిత్తమూ నా సేవకుడైన దావీదు నిమిత్తమూ నేను ఈ పట్టణాన్ని కాపాడి రక్షిస్తాను.”
\p
\v 36 అప్పుడు యెహోవా దూత వెళ్ళి అష్షూరువారి సైనిక పటాలంలో 1, 85,000 మందిని హతమార్చాడు. ఉదయాన్నే ప్రజలు చూసినప్పుడు వారంతా శవాలుగా పడి ఉన్నారు.
\v 37 అష్షూరు రాజు సన్హెరీబు తిరిగి నీనెవె పట్టణానికి వెళ్ళిపోయాడు.
\v 38 ఆ తరవాత అతడు నిస్రోకు అనే తన దేవత మందిరంలో పూజలు చేస్తూ ఉన్నప్పుడు అద్రమ్మెలెకు, షెరెజెరు అనే అతని కొడుకులు అతణ్ణి కత్తితో చంపి అరారాతు దేశంలోకి పారిపోయారు. అప్పుడు అతని కొడుకు ఏసర్హద్దోను అతనికి బదులుగా రాజయ్యాడు.
\c 38
\s హిజ్కియా జబ్బు
\s 38:1-8; 2 రాజులు 20:1-11; 2 దిన. 32:24-26
\p
\v 1 ఆ రోజుల్లో హిజ్కియాకు ప్రాణాంతకమైన జబ్బు చేసింది. ప్రవక్త, ఆమోజు కొడుకు యెషయా అక్కడకు వచ్చాడు. “‘నువ్వు చనిపోబోతున్నావు, ఇక బతకవు. కాబట్టి నీ ఇల్లు చక్కబెట్టుకో’ అని యెహోవా సెలవిస్తున్నాడు” అని చెప్పాడు.
\v 2 అప్పుడు హిజ్కియా గోడవైపు తిరిగి,
\v 3 “యెహోవా, యథార్థ హృదయంతో, సత్యంతో నీ సన్నిధిలో నేనేవిధంగా జీవించానో, సమస్తాన్నీ ఏ విధంగా నీ దృష్టికి మంచిదిగా జరిగించానో, కృపతో జ్ఞాపకం చేసుకో” అని కన్నీళ్ళతో యెహోవాను ప్రార్థించాడు.
\p
\v 4 అప్పుడు యెహోవా వాక్కు యెషయాకు ప్రత్యక్షమై ఇలా చెప్పాడు,
\v 5 “నువ్వు తిరిగి హిజ్కియా దగ్గరికి పోయి అతనితో ఇలా చెప్పు, ‘నీ పూర్వికుడైన దావీదు దేవుడైన యెహోవా నీకు సెలవిచ్చేదేమంటే నీ కన్నీళ్లు నేను చూశాను. నీ ప్రార్థన అంగీకరించాను.
\v 6 నీ జీవితంలో 15 సంవత్సరాల ఆయుష్షు పెంచుతాను. నిన్ను, ఈ పట్టణాన్ని అష్షూరు రాజు చేతి నుండి విడిపించి కాపాడతాను.
\v 7 తాను పలికిన మాట నెరవేరుతుంది అనడానికి యెహోవా నీకిచ్చే సూచన ఇదే,
\v 8 ఆహాజు ఎండ గడియారం మీద సూర్యకాంతి చేత ముందుకు జరిగిన నీడ మళ్ళీ పది మెట్లు ఎక్కేలా చేస్తాను.’” అప్పుడు సూర్యకాంతిలో ముందుకు జరిగిన మెట్లలో పది మెట్లు మళ్ళీ వెనక్కి జరిగింది.
\p
\v 9 యూదారాజు హిజ్కియా జబ్బుపడి తిరిగి ఆరోగ్యం పొందిన తరువాత అతడు రచించిన ప్రార్థన.
\p
\v 10 “నా జీవితం సగభాగంలో నేను పాతాళ ద్వారం గుండా వెళ్ళాల్సివచ్చింది. మిగిలిన సగభాగం నేనిక కోల్పోయినట్టే.
\p
\v 11 యెహోవాను, సజీవుల దేశంలో యెహోవాను చూడక పోయేవాణ్ణి.
\p మృతుల లోకంలో పడిపోయి ఇక మనుషులకు కనిపించనేమో అనుకున్నాను.
\p
\v 12 నా జీవం\f + \fr 38:12 \fq నా జీవం \ft నా నివాసస్థలం\f* తీసేశారు. గొర్రెల కాపరి గుడిసెలాగా అది నా దగ్గర నుండి తీసివేశారు.
\p నేతపనివాడు చేసినట్టు నా జీవితాన్ని చుట్టేస్తున్నాను. ఆయన నన్ను మగ్గం నుండి దూరం చేశాడు.
\p ఒక్క రోజులోనే నువ్వు నా జీవితాన్ని ముగిస్తున్నావు.
\p
\v 13 (ఉదయం దాకా ఓర్చుకున్నాను. సింహం లాగా నా ఎముకలన్నిటినీ విరిచేశాడు.)
\p ఒక్క రోజులోనే నువ్వు నన్ను సమాప్తి చేస్తావు.
\p
\v 14 ముళ్ళ తోక పిట్టలాగా కిచ కిచలాడాను. పావురం లాగా కూశాను.
\p పైకి చూసీ చూసీ నా కళ్ళు అలసిపోయాయి. నలిగి పోయాను.
\p యెహోవా, నాకు సహాయం చెయ్యి.
\p
\v 15 నేనేమనగలను? ఆయన నా గురించి మాట పలికాడు, ఆయనే దాన్ని జరిగించాడు.
\p నా హృదయంలో నిండి ఉన్న దుఃఖాన్ని బట్టి నా సంవత్సరాలన్నీ తడబడుతూ గడిపేస్తాను.
\p
\v 16 ప్రభూ, నీవు పంపిన బాధలు మనుషులకు మంచివే. వాటి వల్లనే నా ఆత్మ జీవిస్తున్నది.
\p నువ్వు నన్ను బాగు చేసి నన్ను జీవింపజేశావు.
\p
\v 17 ఆ తీవ్రమైన బాధ వల్లనే నాకు నెమ్మది కలిగింది.
\p నీ ప్రేమతో నా ప్రాణాన్ని నాశనం అనే గోతి నుండి విడిపించావు.
\p నా పాపాలన్నిటినీ నీ వీపు వెనుకకు పారవేశావు.
\p
\v 18 ఎందుకంటే పాతాళంలో నీకు స్తుతి కలగదు. మరణం నీకు స్తుతి చెల్లించదు. సమాధిలోకి వెళ్ళినవారు నీ నమ్మకత్వంపై ఆశ పెట్టుకోరు.
\p
\v 19 సజీవులు, సజీవులే గదా నిన్ను స్తుతిస్తారు! ఈ రోజున నేను సజీవుడిగా నిన్ను స్తుతిస్తున్నాను.
\p తండ్రులు తమ కొడుకులకు నీ సత్యాన్ని తెలియజేస్తారు. యెహోవా నన్ను రక్షించేవాడు.
\p
\v 20 నా జీవిత కాలమంతా యెహోవా మందిరంలో సంగీత వాయిద్యాలు వాయిస్తాను.”
\p
\v 21 యెషయా “ఒక అంజూరు పండ్ల ముద్దను ఆ పుండుకు కట్టండి, అప్పుడు అతడు బాగుపడతాడు” అని చెప్పాడు.
\v 22 దానికి ముందు హిజ్కియా “నేను మళ్ళీ యెహోవా మందిరానికి వెళతాను అనేదానికి సూచన ఏమిటి?” అని అతణ్ణి అడిగాడు.
\c 39
\s హిజ్కియా బుద్ధిహీనత, చెర
\r 39:1-8; 2రాజులు 20:12-19
\p
\v 1 ఆ సమయంలో బబులోను రాజు, బలదాను కొడుకు అయిన మెరోదక్ బలదాను హిజ్కియా జబ్బు చేసి బాగుపడ్డాడని విని తన రాయబారులతో ఒక కానుకతోబాటు శుభాకాంక్షల సందేశాన్ని అతనికి పంపించాడు.
\v 2 హిజ్కియా వారిని లోపలికి రప్పించి, తన ఇంటిలో, రాజ్యంలో ఉన్న సమస్త వస్తువుల్లో దేనిని దాచిపెట్టకుండా తన సామగ్రి దాచే గదులు, వెండి బంగారాలు, సుగంధద్రవ్యాలు, పరిమళ తైలం, ఆయుధశాల మొదలైన వాటిలో ఉన్న తన పదార్థాలన్నిటినీ వారికి చూపించాడు.
\p
\v 3 అప్పుడు యెషయా ప్రవక్త హిజ్కియా దగ్గరికి వచ్చి “ఆ మనుషులు ఏమన్నారు? వారు ఎక్కడ నుండి వచ్చారు?” అని అడిగాడు. హిజ్కియా “వారు బబులోను అనే దూరదేశం నుంచి వచ్చారు” అని చెప్పాడు.
\v 4 “వాళ్ళు నీ ఇంటిలో ఏమేమి చూశారు?” అని అడిగినప్పుడు, హిజ్కియా “నా వస్తువుల్లో దేనినీ దాచకుండా నా ఇంటిలో ఉన్న సమస్తాన్నీ నేను వారికి చూపించాను” అన్నాడు.
\v 5 అప్పుడు యెషయా హిజ్కియాతో ఇలా అన్నాడు. “యెహోవా చెబుతున్న మాట విను.
\v 6 రాబోయే రోజుల్లో ఏమీ మిగలకుండా నీ ఇంటిలో ఉన్న సమస్తాన్నీ, ఈ రోజువరకూ నీ పూర్వికులు పోగుచేసి దాచిపెట్టినదంతా బబులోను పట్టణానికి దోచుకుపోతారని సేనల అధిపతి అయిన యెహోవా సెలవిస్తున్నాడు.
\v 7 నీ గర్భంలో పుట్టిన నీ కొడుకులను బబులోను రాజనగరంలో నపుంసకులుగా చేయడానికి వారు తీసుకుపోతారు.”
\p
\v 8 అందుకు హిజ్కియా “నువ్వు తెలియజేసిన యెహోవా ఆజ్ఞ ప్రకారం జరగడం మంచిదే. అయితే నా జీవితకాలమంతటిలో నాకు శాంతిభద్రతలు, క్షేమం ఉండు గాక” అని యెషయాతో అన్నాడు.
\c 40
\s దేవుని ప్రజలకు ఆదరణ
\q1
\v 1 మీ దేవుడు చెబుతున్నది ఏమంటే, 
\q1
\v 2 “ఓదార్చండి,  నా ప్రజలను ఓదార్చండి.” యెరూషలేముతో ప్రేమగా మాట్లాడండి.
\q1 ఆమె యుద్ధకాలం ముగిసింది. ఆమెకు పాపాల వలన కలిగిన దోషం తీరిపోయింది.
\q1 ఆమెకు చెప్పండి,  యెహోవా చేతిలో ఆమె తన సమస్త పాపాల నిమిత్తం రెండింతల ఫలితం పొందిందని.
\q1
\v 3 వినండి,  అడవిలో ఒకడు ఈ విధంగా ప్రకటన చేస్తున్నాడు, 
\q1 “అరణ్యంలో యెహోవాకు మార్గం సిద్ధపరచండి. ఎడారిలో మా దేవుని రాజమార్గం తిన్నగా చేయండి.” 
\q1
\v 4 ప్రతి లోయను ఎత్తు చేయాలి. ప్రతి పర్వతాన్ని,  ప్రతి కొండను అణిచివేయాలి.
\q1 వంకర వాటిని తిన్నగా,  గరుకైన వాటిని నునుపుగా చేయాలి.
\q1
\v 5 యెహోవా మహిమ వెల్లడి అవుతుంది. ఎవ్వరూ తప్పిపోకుండా ప్రతి ఒక్కరూ దాన్ని చూస్తారు.
\q1 ఎందుకంటే యెహోవా దేవుడే ఇలా సెలవిచ్చాడు.
\q1
\v 6 వినండి “ప్రకటించండి” అని ఒక స్వరం పలికింది.
\q1 “నేనేం ప్రకటించాలి?” మరొక స్వరం పలికింది. “శరీరులంతా గడ్డివంటివారు,  వారి అందమంతా అడవి పువ్వులాటిది.
\q1
\v 7 యెహోవా తన ఊపిరి ఊదినప్పుడు గడ్డి ఎండిపోతుంది. పువ్వులు వాడిపోతారు. మనుషులు నిజంగా గడ్డిలాంటివారే.
\q1
\v 8 గడ్డి ఎండిపోతుంది,  దాని పువ్వు వాడిపోతుంది. మన దేవుని వాక్యమైతే నిత్యమూ నిలిచి ఉంటుంది.” 
\q1
\v 9 సువార్త ప్రకటిస్తున్న సీయోనూ\f + \fr 40:9 \fq సువార్త ప్రకటిస్తున్న సీయోనూ \ft సీయోనూ నుండి\f*,  ఎత్తయిన కొండ ఎక్కు. సువార్త ప్రకటిస్తున్న యెరూషలేమూ\f + \fr 40:9 \fq సువార్త ప్రకటిస్తున్న యెరూషలేమూ \ft యెరూషలేము నుండి\f*,  భయపడకుండా స్థిరంగా ప్రకటించు.
\q1 “ఇదిగో మీ దేవుడు” అని యూదా పట్టణాలకు ప్రకటించు.
\q1
\v 10 ఇదిగో,  ప్రభువైన యెహోవా జయశాలి అయిన యోధునిగా వస్తున్నాడు. తన బలమైన చేతితో ఆయన పాలిస్తాడు.
\q1 ఆయన ఇవ్వదలచిన బహుమానం ఆయనతో ఉంది. ఆయన ఇచ్చే ప్రతిఫలం ఆయనకు ముందుగా నడుస్తున్నది.
\q1
\v 11 ఒక గొర్రెల కాపరిలాగా ఆయన తన మందను మేపుతాడు. తన చేతులతో గొర్రెపిల్లలను ఎత్తి రొమ్మున ఆనించుకుని మోస్తాడు.
\q1 పాలిచ్చే గొర్రెలను ఆయన నెమ్మదిగా నడిపిస్తాడు.
\q1
\v 12 తన దోసిలిలో జలాలను కొలిచిన వాడెవడు? జానతో ఆకాశాలను కొలిచిన వాడెవడు?
\q1 భూమిలోని మన్ను అంతటినీ కొలపాత్రలో ఉంచిన వాడెవడు?
\q1 త్రాసుతో పర్వతాలను,  తూనికతో కొండలను తూచిన వాడెవడు?
\q1
\v 13 యెహోవా ఆత్మకు నేర్పినవాడెవడు? ఒక మంత్రిలాగా ఆయనకు సలహా చెప్పిన వాడెవడు?
\q1 ఆయన ఎవరినైనా ఎప్పుడైనా ఆలోచన అడిగాడా?
\q1
\v 14 ఆయనకు తెలివిని ఇచ్చిన వాడెవడు? న్యాయమార్గాలను ఆయనకు నేర్పిన వాడెవడు?
\q1 ఆయనకు జ్ఞానాభ్యాసం చేసిన వాడెవడు? ఆయనకు బుద్ధిమార్గం బోధించిన వాడెవడు?
\q1
\v 15 రాజ్యాలు చేద నుండి జారిపడే నీటి బిందువుల్లాంటివి. ప్రజలు త్రాసు మీది దుమ్మువంటివారు.
\q1 ద్వీపాలు గాలికి ఎగిరే సూక్ష్మ రేణువుల్లా ఉన్నాయి.
\q1
\v 16 అగ్నికి లెబానోను వృక్షాలు సరిపోవు. దహనబలికి దాని పశువులు చాలవు.
\q1
\v 17 ఆయన దృష్టికి సమస్త రాజ్యాలు లేనట్టుగానే ఉంటాయి.
\q1 ఆయన వాటిని విలువ లేనివిగా,  వ్యర్ధంగా ఎంచుతాడు.
\q1
\v 18 కాబట్టి మీరు దేవుణ్ణి ఎవరితో పోలుస్తారు? ఏ విగ్రహ రూపాన్ని ఆయనకు సమానం చేస్తారు?
\q1
\v 19 విగ్రహాన్ని గమనిస్తే,  ఒక శిల్పి దాన్ని పోతపోస్తాడు.
\q1 కంసాలి దాన్ని బంగారు రేకులతో పొదిగి దానికి వెండి గొలుసులు చేస్తాడు.
\q1
\v 20 విలువైన దాన్ని అర్పించలేని పేదవాడు పుచ్చిపోని చెక్కను తీసుకొస్తాడు.
\q1 స్థిరంగా నిలిచే విగ్రహాన్ని చేయడానికి నేర్పుగల పనివాణ్ణి పిలుస్తాడు.
\q1
\v 21 మీకు తెలియదా? మీరు వినలేదా? మొదటి నుండి ఎవరూ మీతో చెప్పలేదా?
\q1 భూమి పునాదులు చూసి మీరు దాన్ని గ్రహించలేదా?
\q1
\v 22 ఆయన భూమండలానికి పైగా ఆసీనుడు అయ్యాడు
\q1 దాని నివాసులు ఆయన ఎదుట మిడతల్లాగా కనబడుతున్నారు.
\q1 ఒకడు ఒక తెరను విప్పినట్లు ఆయన ఆకాశాలను పరచి ఒక గుడారంలాగా దాన్ని నివాసస్థలంగా ఏర్పరిచాడు.
\q1
\v 23 రాజులను ఆయన శక్తిహీనులుగా చేస్తాడు. భూమిని పాలించే వారిని నిరర్ధకం చేస్తాడు.
\q1
\v 24 చూడు,  వారు నాటారో లేదో,  వారు పాతిపెట్టారో లేదో,  వారి కాండం భూమిలో వేరు తన్నిందో లేదో,  ఆయన వారి మీద ఊదీ ఊదగానే వారు వాడిపోతారు.
\q1 సుడిగాలి పొట్టును ఎగర గొట్టినట్టు ఆయన వారిని ఎగరగొడతాడు.
\q1
\v 25 “ఇతడు నీతో సమానుడు అని మీరు నన్నెవరితో పోలుస్తారు?” అని పరిశుద్ధుడు అడుగుతున్నాడు.
\q1
\v 26 మీ కళ్ళు పైకెత్తి చూడండి. ఆ నక్షత్రాలన్నిటినీ ఎవరు సృజించారు? వాటిని వరుసలో నిలిపి వాటి పేరుల చొప్పున పిలిచేవాడే గదా.
\q1 తన అధికశక్తి చేతా తన బలాతిశయం చేతా ఆయన ఒక్కటి కూడా విడిచిపెట్టడు.
\q1
\v 27 యాకోబూ “నా మార్గం యెహోవాకు తెలియదు,  నా న్యాయం నా దేవునికి కనబడదు” అని నీవెందుకు అంటున్నావు? ఇశ్రాయేలూ,  నీవెందుకు ఇలా చెబుతున్నావు?
\q1
\v 28 నీకు తెలియలేదా? నీవు వినలేదా?
\q1 భూదిగంతాలను సృజించిన యెహోవా నిత్యం ఉండే దేవుడు.
\q1 ఆయన సొమ్మసిల్లడు,  అలసిపోడు. ఆయన జ్ఞానాన్ని గ్రహించడం అసాధ్యం.
\q1
\v 29 అలసిన వారికి బలమిచ్చేది ఆయనే. శక్తిహీనులకు నూతనోత్తేజం కలిగించేది ఆయనే.
\q1
\v 30 యువకులు సైతం అలసిపోతారు,  కుర్రవాళ్ళు కూడా తప్పకుండా సోలిపోతారు.
\q1
\v 31 అయితే యెహోవా కోసం కనిపెట్టే వారు నూతన బలం పొందుతారు.
\q1 వారు పక్షిరాజుల్లాగా రెక్కలు చాపి పైకి ఎగురుతారు.
\q1 అలసిపోకుండా పరుగెత్తుతారు,  సోలిపోకుండా నడిచిపోతారు.
\c 41
\s ఇశ్రాయేలుకు సహాయకుడైన దేవుడు
\q1
\v 1 “ద్వీపాల్లారా,  నా ఎదుట మౌనంగా ఉండి వినండి. జాతులు వచ్చి నూతన బలం పొందండి.
\q1 వారు నా సన్నిధికి వచ్చి మాట్లాడాలి. రండి,  మనం కలిసి చర్చించి వివాదం తీర్చుకుందాం.
\q1
\v 2 నీతియుతమైన పరిచర్య జరిగించే ఇతణ్ణి తూర్పు నుండి ప్రేరేపించి \f + \fr 41:2 \fq నీతియుతమైన పరిచర్య జరిగించే ఇతణ్ణి తూర్పు నుండి ప్రేరేపించి \ft పర్షియా రాజు కోరెషు,  యెషయా 45:1 చూడండి\f*పిలిచిన వాడెవడు?
\q1 ఆయన అతనికి రాజ్యాలను అప్పగిస్తున్నాడు,  రాజులను అతనికి లోబరుస్తున్నాడు.
\q1 అతని ఖడ్గానికి వారిని ధూళిలాగా అప్పగిస్తున్నాడు.
\q1 అతని విల్లుకి వారిని ఎగిరిపోయే పొట్టులాగా అప్పగిస్తున్నాడు.
\q1
\v 3 అతడు వారిని తరుముతున్నాడు.
\q1 తాను ఇంతకుముందు వెళ్ళని దారైనా సురక్షితంగా దాటిపోతున్నాడు.
\q1
\v 4 దీన్ని ఎవడు ఆలోచించి జరిగించాడు?
\q1 ఆదినుండి మానవ జాతులను పిలిచిన వాడినైన యెహోవా అనే నేనే.
\q1 నేను మొదటివాడిని,  చివరి వారితో ఉండేవాణ్ణి.
\q1
\v 5 ద్వీపాలు చూసి దిగులు పడుతున్నాయి.
\q1 భూదిగంతాలు వణకుతున్నాయి,  ప్రజలు వచ్చి చేరుకుంటున్నారు.
\q1
\v 6 వారు ఒకడికొకడు సహాయం చేసుకుంటారు.
\q1 ‘ధైర్యంగా ఉండు’ అని ఒకడితో ఒకడు చెప్పుకుంటారు.
\q1
\v 7 ‘అది బాగా ఉంది’ అని చెబుతూ శిల్పి కంసాలిని ప్రోత్సాహపరుస్తాడు.
\q1 సుత్తెతో నునుపు చేసేవాడు దాగలి మీద కొట్టేవాణ్ణి ప్రోత్సాహపరుస్తాడు
\q1 ఆ విగ్రహం కదిలిపోకుండా వారు మేకులతో దాన్ని బిగిస్తారు.
\q1
\v 8 నా సేవకుడవైన ఇశ్రాయేలూ,  నేను ఎన్నుకున్న యాకోబూ,  నా స్నేహితుడైన అబ్రాహాము సంతానమా, 
\q1
\v 9 భూదిగంతాల నుండి నేను నిన్ను తీసుకువచ్చాను. దూరంగా ఉన్న అంచుల నుండి నిన్ను పిలిచాను.
\q1
\v 10 నువ్వు నా దాసుడనీ,  నిన్ను తోసిపుచ్చకుండా నేను నిన్నే ఎన్నుకున్నాననీ నీతో చెప్పాను.
\q1 నీకు తోడుగా ఉన్నాను,  భయపడవద్దు. నేను నీ దేవుణ్ణి.
\q1 దిగులు పడవద్దు. నేను నిన్ను బలపరుస్తాను. నీకు సహాయం చేస్తాను.
\q1 నీతి అనే నా కుడిచేతితో నిన్ను ఆదుకుంటాను.
\q1
\v 11 నీ మీద కోపపడే వారంతా సిగ్గుపడి,  అవమానం పాలవుతారు.
\q1 నిన్ను ఎదిరించే వారు కనబడకుండా నశించిపోతారు
\q1
\v 12 నువ్వెంత వెదికినా నీతో కలహించే వారు కనిపించరు.
\q1 నీతో యుద్ధం చేసే వారు లేకుండా పోతారు,  పూర్తిగా మాయమైపోతారు.
\q1
\v 13 నీ దేవుణ్ణి అయిన యెహోవా అనే నేను, ‘భయపడవద్దు,  నేను నీకు సహాయం చేస్తాను’ అని చెబుతూ నీ కుడిచేతిని పట్టుకున్నాను.
\q1
\v 14 పురుగులాంటి యాకోబూ,  అల్పమైన ఇశ్రాయేలూ, ‘భయపడకు,  నేను నీకు సహాయం చేస్తాను’” అని యెహోవా సెలవిస్తున్నాడు.
\q1 ఇశ్రాయేలు పరిశుద్ధ దేవుడే నీ విమోచకుడు.
\q1
\v 15 “ఇదిగో చూడు,  నిన్ను పదునైన కొత్త నూర్పిడి బల్లగా నియమించాను.
\q1 నువ్వు పర్వతాలను నూర్చి,  వాటిని పొడి చేస్తావు. కొండలను పొట్టులాగా చేస్తావు.
\q1
\v 16 నువ్వు వాటిని ఎగరేసినప్పుడు గాలికి అవి కొట్టుకుపోతాయి. సుడిగాలికి అవి చెదరిపోతాయి.
\q1 నువ్వు యెహోవాను బట్టి సంతోషిస్తావు. ఇశ్రాయేలు పరిశుద్ధ దేవుణ్ణి బట్టి అతిశయపడతావు.
\q1
\v 17 దీనులు,  అవస్థలో ఉన్నవారు నీటి కోసం వెదుకుతున్నారు. నీళ్లు దొరక్క వారి నాలుక దప్పికతో ఎండిపోతున్నది.
\q1 యెహోవా అనే నేను వారికి జవాబిస్తాను. ఇశ్రాయేలు దేవుడినైన నేను వారిని విడిచిపెట్టను.
\q1
\v 18 ఇది యెహోవా చేతి కార్యమనీ ఇశ్రాయేలు పరిశుద్ధ దేవుడే దీన్ని కలిగించాడనీ మనుషులు గ్రహించి స్పష్టంగా తెలుసుకుంటారు.
\q1
\v 19 నేను చెట్లు లేని ఎత్తు స్థలాల మీద నదులను పారిస్తాను. లోయల మధ్యలో ఊటలు ఉబికేలా చేస్తాను.
\q1 అరణ్యాన్ని నీటి మడుగుగా,  ఎండిపోయిన నేలను నీటిబుగ్గలుగా చేస్తాను.
\q1
\v 20 నేను అరణ్యంలో దేవదారు వృక్షాలు,  తుమ్మచెట్లు,  గొంజిచెట్లు,  తైలవృక్షాలు నాటిస్తాను.
\q1 ఎడారిలో తమాల వృక్షాలు,  సరళ వృక్షాలు,  నేరేడు చెట్లు నాటిస్తాను.
\q1
\v 21 మీ వాదంతో రండి” అని యెహోవా అంటున్నాడు. “మీ రుజువులు చూపించండి” అని యాకోబు రాజు చెబుతున్నాడు.
\q1
\v 22 జరగబోయే వాటిని విశదపరచి మాకు తెలియజెప్పండి.
\q1 గతంలో జరిగిన వాటిని మేం పరిశీలించి వాటి ఫలాన్ని తెలుసుకునేలా వాటిని మాకు తెలియజెప్పండి.
\q1
\v 23 ఇకముందు జరగబోయే సంగతులను తెలియజెప్పండి.
\q1 అప్పుడు మీరు దేవుళ్ళని మేం ఒప్పుకుంటాం.
\q1 మేము విస్మయం చెందేలా మేలైనా,  కీడైనా,  ఏదైనా పని చేయండి.
\q1
\v 24 మీకు ఉనికి లేదు. మీ పనులు శూన్యం. మిమ్మల్ని ఆశించేవారు అసహ్యులు.
\q1
\v 25 ఉత్తరదిక్కు నుండి నేనొకణ్ణి పురిగొల్పుతున్నాను. అతడు నా పేరున ప్రార్థిస్తాడు.
\q1 అతడు సూర్యోదయ దిక్కునుండి వచ్చి ఒకడు బురద తొక్కే విధంగా,  కుమ్మరి మన్ను తొక్కే విధంగా రాజులను అణగదొక్కుతాడు.
\q1
\v 26 జరిగినదాన్ని మొదటి నుండి మాకు చెప్పి మమ్మల్ని ఒప్పించినవాడేడీ?
\q1 “అతడు చెప్పింది సరైనదే” అని మేము చెప్పేలా పూర్వకాలంలో దాన్ని మాకు చెప్పింది ఎవరు?
\q1 ఎవరూ వినిపించలేదు,  వినడానికి మీరెవరికీ చెప్పలేదు.
\q1
\v 27 వినండి, “ఇదిగో,  ఇవే అవి” అని మొదట సీయోనుతో నేనే చెప్పాను.
\q1 యెరూషలేముకు సందేశం ప్రకటించడానికి నేనే ఒకణ్ణి పంపించాను.
\q1
\v 28 నేను చూసినప్పుడు ఎవ్వరూ లేరు. నేను వారిని ప్రశ్నించినప్పుడు జవాబు చెప్పడానికి,  మంచి సలహా ఇవ్వడానికి ఎవరూ లేరు.
\q1
\v 29 వారంతా మోసగాళ్ళు. వారు చేసేది మాయ. వారి విగ్రహాలు శూన్యం. అవి వట్టి గాలిలాంటివి.
\c 42
\s యెహోవా సేవకులు
\q1
\v 1 ఇదిగో ఈయనే నేను ప్రోత్సహించే నా సేవకుడు,  నేను ఎన్నుకున్నవాడు,  నా ప్రాణప్రియుడు.
\q1 ఆయనలో నా ఆత్మను ఉంచాను. ఆయన ఈ లోక రాజ్యాలపై తన న్యాయాన్ని నెలకొల్పుతాడు.
\q1
\v 2 ఆయన కేకలు వేయడు,  అరవడు. ఆయన స్వరం వీధుల్లో వినబడదు.
\q1
\v 3 నలిగిన రెల్లును ఆయన విరవడు. రెపరెపలాడుతున్న వత్తిని ఆర్పడు.
\q1 ఆయన న్యాయాన్ని నమ్మకంగా అమలుచేస్తాడు.
\q1
\v 4 భూమి మీద న్యాయాన్ని స్థాపించే వరకూ ఆయన అలసిపోడు,  నిరాశ చెందడు.
\q1 సముద్ర ద్వీపాలు అతని ఆజ్ఞల కోసం ఎదురు చూస్తాయి.
\q1
\v 5 ఆకాశాలను చేసి వాటిని విశాలపరచి,  భూమినీ దానిలోని సమస్త జీవుల్నీ చేసి, 
\q1 దాని మీద ఉన్న మనుషులకు ఊపిరినీ,  దానిలో జీవించే వారికి జీవాన్నీ ఇస్తున్న దేవుడైన యెహోవా ఇలా సెలవిస్తున్నాడు, 
\q1
\v 6 “గుడ్డివారి కళ్ళు తెరవడానికీ బందీలను చెరలో నుండి బయటికి తేవడానికీ చీకటి గుహల్లో నివసించే వారిని వెలుగులోకి తేవడానికీ ఆయన వస్తాడు.
\q1
\v 7 యెహోవా అనే నేనే నీతి గురించి నిన్ను పిలిచి నీ చెయ్యి పట్టుకున్నాను.
\q1 నిన్ను నిలబెట్టి ప్రజలకు ఒక నిబంధనగా యూదేతర జాతులకు వెలుగుగా నియమించాను.
\q1
\v 8 నేనే యెహోవాను. నా పేరు ఇదే. నా మహిమను మరెవరితోనూ పంచుకోను. నాకు చెందాల్సిన ఘనతను విగ్రహాలకు చెందనియ్యను.
\q1
\v 9 గతంలో చెప్పిన విషయాలు జరిగాయి కదా,  ఇదిగో కొత్త సంగతులు మీకు చెబుతున్నాను. అవి జరగక ముందే వాటిని మీకు వెల్లడి చేస్తున్నాను.” 
\q1
\v 10 సముద్ర ప్రయాణాలు చేసేవారు,  సముద్రంలో ఉన్నవన్నీ,  ద్వీపాలూ,  వాటిలో నివసించేవారు,  మీరంతా యెహోవాకు ఒక కొత్త పాట పాడండి.
\q1 భూమి అంచుల నుండి ఆయనకు స్తుతులు చెల్లించండి.
\q1
\v 11 ఎడారీ,  పట్టణాలూ,  కేదారు ప్రాంతంలోని గ్రామాలూ సంతోషంతో కేకలు వేస్తాయి.
\q1 సెల ప్రాంతవాసులు పాటలు పాడతారు. పర్వతశిఖరాల నుండి వారు కేకలు వేస్తారు.
\q1
\v 12 ద్వీపాల్లో వారు యెహోవా మహిమా ప్రభావాలు గలవాడని కొనియాడతారు.
\q1
\v 13 యెహోవా శూరునిలాగా బయటికి కదిలాడు. యోధునిలాగా రోషంతో ఆయన బయలుదేరాడు.
\q1 తన శత్రువులను ఎదిరిస్తూ ఆయన హుంకరిస్తాడు. వారికి తన శూరత్వాన్ని కనపరుస్తాడు.
\q1
\v 14 చాలాకాలం నుండి నేను మౌనంగా ఉన్నాను. నన్ను నేను అణచుకుంటూ మాట్లాడకుండా ఉన్నాను.
\q1 ప్రసవ వేదనతో ఉన్న స్త్రీలాగా నేను బలవంతంగా ఊపిరి తీస్తూ ఒగరుస్తూ ఉన్నాను.
\q1
\v 15 పర్వతాలూ కొండలూ పాడైపోయేలా,  వాటి మీద ఉన్న చెట్లన్నిటినీ ఎండిపోయేలా చేస్తాను.
\q1 నదులను ద్వీపాలుగా మారుస్తాను. నీటి మడుగులు ఆరిపోయేలా చేస్తాను.
\q1
\v 16 గుడ్డివారిని వారికి తెలియని దారిలో తీసుకువస్తాను. వారు నడవని మార్గాల్లో వారిని నడిపిస్తాను.
\q1 వారి చీకటిని వెలుగుగా,  వంకరదారులను తిన్నగా చేస్తాను. ఈ పనులన్నీ నేను చేస్తాను. వారిని నేను విడిచిపెట్టను.
\q1
\v 17 చెక్కిన విగ్రహాలపై నమ్మకముంచి,  పోతవిగ్రహాలతో, “మీరే మా దేవుళ్ళు” అని చెప్పేవారు వెనక్కి మళ్ళి సిగ్గు పడతారు.
\s ఇశ్రాయేలకు గ్రుడ్డితనం,  చెవిటితనం
\q1
\v 18 చెవిటివారు వినండి,  గుడ్డివారు మీరు గ్రహించగలిగేలా చూడండి.
\q1
\v 19 నా సేవకుడు తప్ప గుడ్డివాడు మరెవడు? నేను పంపిన నా దూత తప్ప చెవిటివాడు మరెవడు? నాతో నిబంధనలో ఉన్నవానికంటే,  యెహోవా సేవకుని కంటే గుడ్డివాడు ఎవడు?
\q1
\v 20 నువ్వు చాలా విషయాలు చూస్తున్నావు గానీ గ్రహించలేకపోతున్నావు. చెవులు తెరిచే ఉన్నాయి గానీ వినడం లేదు.
\q1
\v 21 యెహోవా తన నీతికీ తన ధర్మశాస్త్రానికీ ఘనతామహిమలు కలగడంలో సంతోషించాడు.
\q1
\v 22 అయితే ఈ ప్రజలు దోపిడీకి గురయ్యారు. వారంతా గుహల్లో చిక్కుకుపోయారు,  వారిని బంధకాల్లో ఉంచారు.
\q1 వారు దోపుడు పాలైనప్పుడు వారినెవరూ విడిపించలేదు. అపహరణకు గురైనప్పుడు “వారిని తిరిగి తీసుకురండి” అని ఎవరూ చెప్పలేదు.
\q1
\v 23 మీలో దీన్ని ఎవడు వింటాడు? భవిష్యత్తులోనైనా ఎవడు ఆలకించి వింటాడు?
\q1
\v 24 వారు యెహోవాకు వ్యతిరేకంగా పాపం చేశారు. ఆయన మార్గాల్లో నడుచుకోలేదు. ఆయన ఉపదేశాన్ని తిరస్కరించారు. అందుకు యెహోవాయే యాకోబును దోపుడు సొమ్ముగా అప్పగించాడు. ఇశ్రాయేలును దోచుకునేవారికి అప్పగించాడు.
\q1
\v 25 దాని కారణంగానే ఆయన వారిమీద తన కోపాగ్నినీ యుద్ధ వినాశనాన్నీ కుమ్మరించాడు.
\q1 అది వారి చుట్టూ అగ్నిని రాజబెట్టింది గానీ వారు గ్రహించలేదు. అది వారిని కాల్చింది గానీ వారు దాన్ని పట్టించుకోలేదు.
\c 43
\s రక్షకుడు యెహోవా దేవుడు మాత్రమే
\q1
\v 1 అయితే యాకోబూ,  నిన్ను పుట్టించిన యెహోవా,  ఇశ్రాయేలూ,  నిన్ను నిర్మించినవాడు ఇలా చెబుతున్నాడు, 
\q1 “నేను నిన్ను విమోచించాను,  భయపడకు. నిన్ను పేరుపెట్టి పిలుచుకున్నాను. నువ్వు నా సొత్తు.
\q1
\v 2 నువ్వు ప్రవాహాలను దాటేటప్పుడు నేను నీకు తోడుగా ఉంటాను.
\q1 నదులగుండా వెళ్ళేటప్పుడు అవి నిన్ను ముంచివేయవు.
\q1 నువ్వు అగ్నిగుండా నడచినా కాలిపోవు,  జ్వాలలు నీకు కీడు చేయవు
\q1
\v 3 యెహోవా అనే నేను నీకు దేవుణ్ణి. ఇశ్రాయేలు పరిశుద్ధ దేవుడినైన నేనే నీ రక్షకుణ్ణి.
\q1 నీ ప్రాణరక్షణ క్రయధనంగా ఐగుప్తును,  నీకు బదులుగా కూషును,  సెబాను ఇచ్చాను.
\q1
\v 4 నువ్వు నాకు ప్రియుడివి,  ప్రశస్తమైనవాడివి. నేను నిన్ను ప్రేమిస్తున్నాను.
\q1 కాబట్టి నీకు ప్రతిగా జాతులను,  నీ ప్రాణానికి బదులుగా జనాలను అప్పగిస్తున్నాను.
\q1
\v 5 భయపడవద్దు. నేను నీకు తోడుగా ఉన్నాను. తూర్పు నుండి నీ సంతానాన్ని రప్పిస్తాను. పడమటి నుండి నిన్ను సమకూరుస్తాను.
\q1
\v 6 ‘వారిని అప్పగించు’ అని ఉత్తరదిక్కుకు, ‘అడ్డగించ వద్దు’ అని దక్షిణదిక్కుకు ఆజ్ఞాపిస్తాను.
\q1 దూర ప్రాంతాల నుండి నా కుమారులను,  భూమి అంచుల నుండి నా కుమార్తెలను తెప్పించు.
\q1
\v 7 నా మహిమ కోసం నేను సృజించి నా పేరు పెట్టినవారందరినీ పోగుచెయ్యి. వారిని కలగజేసింది,  వారిని పుట్టించింది నేనే.
\q1
\v 8 కళ్ళుండీ గుడ్డివారుగా,  చెవులుండీ చెవిటివారుగా ఉన్న వారిని తీసుకురండి
\q1
\v 9 రాజ్యాలన్నీ గుంపులుగా రండి. ప్రజలంతా సమావేశం కండి. వారిలో ఎవరు ఇలాటి సంగతులు చెప్పగలిగారు?
\q1 గతంలో జరిగిన వాటిని ఎవరు మాకు వినిపించ గలిగి ఉండేవారు? తమ యథార్థతను రుజువు చేసుకోడానికి తమ సాక్షులను తేవాలి. లేకపోతే వాళ్ళు విని ‘అవును,  అది నిజమే’ అని ఒప్పుకోవాలి.
\q1
\v 10 నన్ను నమ్మి నేనే ఆయనను అని గ్రహించేలా మీరు,  నేను ఎన్నుకున్న నా సేవకుడు నాకు సాక్షులు.
\q1 నాకంటే ముందు ఏ దేవుడూ ఉనికిలో లేడు,  నా తరవాత ఉండడు.
\q1
\v 11 యెహోవా అనే నేను నేనొక్కడినే. నేను తప్ప వేరొక రక్షకుడు లేడు.
\q1
\v 12 ప్రకటించిన వాడినీ నేనే,  రక్షించిన వాడినీ నేనే. దాన్ని గ్రహించేలా చేసిందీ నేనే. మీలో ఇంకా వేరే దేవత ఎవరూ లేరు.
\q1 నేనే దేవుణ్ణి,  మీరు నాకు సాక్షులు.” ఇదే యెహోవా వాక్కు.
\q1
\v 13 “నేటి నుండి నేనే ఆయనను. నా చేతిలో నుండి ఎవరినైనా విడిపించగలిగే వాడెవడూ లేడు. నేను చేసిన పనిని తిప్పివేసే వాడెవడు?” 
\q1
\v 14 ఇశ్రాయేలు పరిశుద్ధ దేవుడు,  మీ విమోచకుడు యెహోవా ఇలా చెబుతున్నాడు, 
\q1 “మీ కోసం నేను బబులోనుపై దండెత్తి వారు గర్వకారణంగా భావించే ఓడల్లోనే పారిపోయేలా చేస్తాను.
\q1
\v 15 మీ పరిశుద్ధ దేవుణ్ణి,  యెహోవాను నేనే. ఇశ్రాయేలు సృష్టికర్తనైన నేనే మీకు రాజుని.” 
\q1
\v 16 సముద్రంలో రహదారి కలిగించినవాడూ,  నీటి ప్రవాహాల్లో మార్గం ఏర్పాటు చేసేవాడూ
\q1
\v 17 రథాలూ,  గుర్రాలూ,  సైన్యాన్నీ యుద్ధవీరుల్నీ రప్పించినవాడూ అయిన యెహోవా ఇలా చెబుతున్నాడు, 
\q1 వారంతా ఒకేసారి పడిపోయారు. ఆరిపోయిన జనపనారలాగా మళ్ళీ లేవకుండా నాశనమైపోయారు.
\q1
\v 18 “గతంలో జరిగిన సంగతులు జ్ఞాపకం చేసుకోవద్దు. పూర్వకాలపు సంగతులను ఆలోచించవద్దు.
\q1
\v 19 ఇదిగో,  నేనొక కొత్త కార్యం చేస్తున్నాను. అది ఇప్పటికే మొదలైంది. మీరు దాన్ని గమనించరా?
\q1 నేను అరణ్యంలో దారి నిర్మిస్తాను. ఎడారిలో నదులు ప్రవహింపజేస్తాను.
\q1
\v 20 అడవి జంతువులు,  అడవి కుక్కలు,  నిప్పుకోళ్లు నన్ను ఘనపరుస్తాయి. ఎందుకంటే నేను ఏర్పరచుకొన్న ప్రజలు తాగటానికి అరణ్యంలో నీళ్ళు పుట్టిస్తున్నాను. ఎడారిలో నదులు పారజేస్తాను.
\q1
\v 21 నా కోసం నేను నిర్మించుకున్న ప్రజలు నా గొప్పతనాన్ని ప్రచురిస్తారు.
\q1
\v 22 కానీ యాకోబూ,  నువ్వు నాకు మొర్రపెట్టడం లేదు. ఇశ్రాయేలూ,  నా విషయంలో విసిగిపోయావు.
\q1
\v 23 దహనబలుల కోసం నీ గొర్రెల్నీ మేకల్నీ నా దగ్గరికి తేలేదు. బలులర్పించి నన్ను ఘనపరచలేదు.
\q1 నైవేద్యాలు చేయాలని నేను నీపై భారం మోపలేదు. ధూపం వేయమని నిన్ను విసిగించలేదు.
\q1
\v 24 నా కోసం సువాసన గల లవంగపు చెక్కను నువ్వు డబ్బు ఇచ్చి కొనలేదు.
\q1 నీ బలి పశువుల కొవ్వుతో నన్ను తృప్తిపరచకపోగా,  నీ పాపాలతో నన్ను విసిగించావు. నీ దోషాలతో నన్ను రొష్టుపెట్టావు.
\q1
\v 25 ఇదిగో,  నేను,  నేనే నా చిత్తానుసారంగా నీ అతిక్రమాలను తుడిచి వేస్తున్నాను. నేను నీ పాపాలను జ్ఞాపకం చేసుకోను.
\q1
\v 26 ఏం జరిగిందో నాకు జ్ఞాపకం చెయ్యి. మనం కలిసి వాదించుకుందాం. నీ వాదన వినిపించి నువ్వు నిరపరాధివని రుజువు చేసుకో.
\q1
\v 27 నీ మూలపురుషుడు\f + \fr 43:27 \fq మూలపురుషుడు \ft యాకోబు-ద్వితీ. 26:5,  హోషేయ 12:2-4,  12\f* పాపం చేశాడు. నీ నాయకులు నామీద తిరుగుబాటు చేశారు.
\q1
\v 28 కాబట్టి దేవాలయంలో ప్రతిష్ఠితులైన నాయకులను అపవిత్రపరుస్తాను. యాకోబును శాపానికి గురిచేసి,  దూషణ పాలు చేస్తాను.” 
\c 44
\s ఏర్పరచుకొన్న ఇశ్రాయేలు
\q1
\v 1 అయినా నా సేవకుడవైన యాకోబూ,  నేను ఏర్పరచుకొన్న ఇశ్రాయేలూ,  విను.
\q1
\v 2 నిన్ను సృష్టించి గర్భంలో నిన్ను నిర్మించి నీకు సహాయం చేసే యెహోవా ఇలా చెబుతున్నాడు, 
\q1 “నా సేవకుడవైన యాకోబూ,  నేను ఏర్పరచుకొన్న యెషూరూనూ\f + \fr 44:2 \fq యెషూరూనూ \ft ఇశ్రాయేలు \f*,  భయపడకు.
\q1
\v 3 నేను దాహం గొన్నవారి మీద నీళ్లను,  ఎండిన భూమి మీద జల ప్రవాహాలను కుమ్మరిస్తాను.
\q1 నీ సంతానం మీద నా ఆత్మను కుమ్మరిస్తాను. నీకు పుట్టిన వారిని ఆశీర్వదిస్తాను.
\q1
\v 4 నీటి కాలవల దగ్గర నాటిన నిరవంజి చెట్లు గడ్డిలో పెరిగినట్టు వారు పెరుగుతారు.
\q1
\v 5 ఒకడు, ‘నేను యెహోవా వాణ్ణి’ అంటాడు,  ఇంకొకడు యాకోబు పేరు చెబుతాడు.
\q1 మరొకడు అయితే ‘యెహోవా వాణ్ణి’ అని తన చేతిపై రాసుకుని ఇశ్రాయేలు అనే మారు పేరు పెట్టుకుంటాడు.” 
\s విగ్రహరాధన పై తీర్పు
\q1
\v 6 ఇశ్రాయేలీయుల రాజైన యెహోవా,  వారి విమోచకుడు,  సైన్యాల ప్రభువు యెహోవా ఇలా చెబుతున్నాడు, 
\q1 “నేను మొదటివాణ్ణి,  చివరివాణ్ణి. నేను తప్ప ఏ దేవుడు లేడు.
\q1
\v 7 ఆదిలో నా ప్రజలను నియమించినప్పటి నుండి నాలాగా విషయాలను వెల్లడి చేస్తూ వచ్చిన వాడెవడు?
\q1 అలాంటివాడు ఉంటే నాకు చెప్పండి. వారు భవిష్యత్తులో జరిగే సంగతులను తెలియజెప్ప గలిగేవారై ఉండాలి.
\q1
\v 8 మీరు బెదరవద్దు,  భయపడవద్దు. పూర్వకాలం నుండి నేను మీకు ఆ సంగతి వినిపిస్తూ ఉండలేదా?
\q1 మీరే నాకు సాక్షులు,  నేను తప్ప వేరొక దేవుడున్నాడా? నేను తప్ప వేరొక ఆశ్రయదుర్గం లేదు. ఉన్నట్టు నేనెరుగను.
\q1
\v 9 విగ్రహాన్ని చేసే వారంతా మిధ్య. వారిష్టపడే విగ్రహాలు వ్యర్ధం. వారి సాక్షులు గ్రహింపు లేనివారు. చూడలేరు. కాబట్టి వారు సిగ్గు పాలవుతారు.
\q1
\v 10 ఎందుకూ పనికిరాని విగ్రహాన్ని పోత పోసి దాన్ని ఒక దేవుడిగా నిరూపించేవాడెవడు?
\q1
\v 11 ఇదిగో,  దాన్ని పూజించే వారంతా సిగ్గుపడతారు. ఆ శిల్పకారులు మానవ మాత్రులే గదా?
\q1 వారందరినీ పోగు చేసి నిలబెడితే వారు తప్పకుండా భయపడతారు,  సిగ్గుపడతారు.
\q1
\v 12 కమ్మరి ఇనుప గొడ్డలిని పదును చేస్తూ నిప్పుల మీద పని చేస్తాడు. తన బలమైన చేతితో దాన్ని తయారుచేస్తాడు.
\q1 అతనికి ఆకలి వేస్తుంది,  అతని బలం తగ్గిపోతుంది. నీళ్లు తాగకపోవడం చేత సొమ్మసిల్లి పడిపోతాడు.
\q1
\v 13 వడ్లవాడు చెక్క మీద నూలు తాడు వేసి గీత గీస్తాడు. దాన్ని చిత్రిక పట్టి నునుపుగా చేస్తాడు.
\q1 ఎండ్రకాయ గుర్తు పెట్టి దాన్ని తయారు చేస్తాడు.
\q1 మందిరంలో నిలబెట్టడం కోసం ఒక మానవ రూపాన్ని ఆకర్షణీయంగా ఉండేలా చేస్తాడు.
\q1
\v 14 ఒకడు దేవదారు చెట్లను నరకడానికి పూనుకుంటాడు. లేక సరళ వృక్షాన్నో సింధూర వృక్షాన్నో ఏదొక అడవి వృక్షాన్ని ఎన్నుకుంటాడు.
\q1 ఒకడు ఒక చెట్టును నాటినప్పుడు అది వర్షం సాయంతో పెరుగుతుంది.
\q1
\v 15 అప్పుడు ఒక మనిషి ఆ చెట్టుని కాల్చి వాటిలో కొంత తీసుకుని చలి కాచుకోడానికి,  కొంత నిప్పు రాజబెట్టి రొట్టె కాల్చుకోడానికి ఉపయోగిస్తాడు.
\q1 మిగిలినదాన్ని తీసుకుని దానితో ఒక దేవతను చేసుకుని దానికి నమస్కారం చేస్తాడు. దానితో ఒక విగ్రహం చేసి దానికి సాగిలపడతాడు.
\q1
\v 16 కొంత చెక్కను నిప్పుతో కాల్చి,  దానిపై మాంసం వండుకుని తిని తృప్తి పొందుతాడు. ‘ఆహా,  చలి కాచుకున్నాను,  వెచ్చగా ఉంది’ అనుకున్నాడు.
\q1
\v 17 మిగిలిన భాగాన్ని తాను దేవుడుగా భావించే విగ్రహాన్ని చేసుకుంటాడు.
\q1 దాని ఎదుట సాగిలపడి నమస్కారం చేస్తూ ‘నా దేవుడివి నువ్వే,  నన్ను రక్షించు’ అని ప్రార్థిస్తాడు.
\q1
\v 18 వారికి తెలియదు,  అర్థం చేసుకోరు. వారు చూడకుండేలా వారి కళ్ళు,  అర్థం చేసుకోకుండేలా వారి హృదయాలు మూసుకుపోయాయి.
\q1
\v 19 ఎవరూ ఆలోచించడం లేదు. ‘నేను సగం చెక్కను అగ్నిలో కాల్చాను,  ఆ నిప్పుల మీద రొట్టె కాల్చుకుని,  మాంసం వండుకుని భోజనం చేశాను.
\q1 మిగిలిన చెక్కను తీసుకుని దానితో అసహ్యమైన దాన్ని చేయాలా?
\q1 ఒక చెట్టు మొద్దుకు సాగిలపడి నమస్కరించాలా?’ అని ఆలోచించడానికి ఎవరికీ తెలివి,  వివేచన లేదు.
\q1
\v 20 వాడు బూడిద తిన్నట్టుగా ఉంది. వాడి మోసపోయిన మనస్సు వాణ్ణి దారి తప్పేలా చేసింది. వాడు తన ఆత్మను రక్షించుకోలేడు.
\q1 ‘నా కుడి చేతిలో ఉన్న బొమ్మ నకిలీ దేవుడు కదా’ అనుకోడానికి వాడికి బుద్ధి సరిపోదు.
\q1
\v 21 యాకోబూ,  ఇశ్రాయేలూ,  వీటిని గురించి ఆలోచించు. నువ్వు నా సేవకుడివి. నేనే నిన్ను నిర్మించాను.
\q1 ఇశ్రాయేలూ,  నువ్వు నాకు సేవకుడివి. నేను నిన్ను మరచిపోను.
\q1
\v 22 మంచు విడిపోయేలా నేను నీ అతిక్రమాలను,  మేఘాలు తొలగిపోయేలా నీ పాపాలను తుడిచివేశాను. నేను నిన్ను విమోచించాను. నా దగ్గరికి తిరిగి రా.
\q1
\v 23 యెహోవా ఆ పని పూర్తి చేశాడు. ఆకాశాల్లారా,  గీతాలు పాడండి. భూమీ,  దాని కింది అగాధ స్థలాలు గొప్ప ధ్వని చేయండి.
\q1 పర్వతాలూ,  అరణ్యం,  అందులోని ప్రతి వృక్షం,  సంగీతనాదం చేయండి.
\q1 యెహోవా యాకోబును విమోచిస్తాడు. ఆయన ఇశ్రాయేలులో తన మహిమను కనపరుస్తాడు.” 
\s యెరూషలేము తిరిగి కట్టబడాలి
\q1
\v 24 గర్భంలో నిన్ను నిర్మించినవాడు,  నీ విమోచకుడు అయిన యెహోవా ఈ విధంగా చెబుతున్నాడు, 
\q1 “యెహోవా అనే నేనే సమస్తాన్నీ జరిగించేవాణ్ణి. నేనొక్కడినే ఆకాశాలను విశాలపరచాను. నేనే భూమిని చక్కబరచిన వాణ్ణి.
\q1
\v 25 నేనే ప్రగల్భాలు పలికేవారి ప్రవచనాలను వ్యర్ధం చేసేవాణ్ణి.
\q1 సోదె చెప్పేవాళ్ళను వెర్రివాళ్ళుగా,  జ్ఞానులను వెనక్కి మళ్ళించి వారి తెలివిని బుద్ధిహీనతగా చేసేవాణ్ణి నేనే.
\q1
\v 26 నా సేవకుని మాటలను స్థిరపరిచే వాణ్ణీ,  నా సందేశకుల ఆలోచనలు నెరవేర్చే వాణ్ణీ నేనే.
\q1 యెరూషలేములో ప్రజలు నివసిస్తారనీ యూదా పట్టణాలను తిరిగి కడతారనీ నేను ఆజ్ఞాపించాను.
\q1 దాని పాడైన స్థలాలను బాగు చేసేవాణ్ణి నేనే.
\q1
\v 27 నీ లోతైన సముద్రాలను ‘ఎండిపో’ అని చెప్పి వాటిని ఇంకిపోయేలా చేసేది నేనే.
\q1
\v 28 కోరెషుతో, ‘నా మందకాపరీ,  నా ఇష్టాన్ని నెరవేర్చేవాడా’ అని చెప్పేవాణ్ణి నేనే. అతడు ‘యెరూషలేమును తిరిగి కట్టండి’ అనీ ‘దేవాలయం పునాది వేయండి’ అనీ ఆజ్ఞాపిస్తాడని నేను చెబుతున్నాను.” 
\c 45
\q1
\v 1 యెహోవా తాను అభిషేకించిన కోరెషును గురించి ఈ విధంగా చెబుతున్నాడు.
\q1 “అతని పక్షంగా రాజ్యాలను జయించడానికి నేను అతని కుడిచేతిని పట్టుకున్నాను.
\q1 నేను రాజుల నడికట్లు విప్పుతాను. ద్వారాలు అతని ఎదుట తెరచి ఉండేలా తలుపులు తీస్తాను.
\q1
\v 2 నేను నీకు ముందు వెళ్తూ ఉన్నత స్థలాలను చదును చేస్తాను. ఇత్తడి తలుపులను పగలగొడతాను,  ఇనపగడియలను విరగ్గొడతాను.
\q1
\v 3 పేరు పెట్టి నిన్ను పిలిచిన ఇశ్రాయేలు దేవుడు యెహోవాను నేనే అని నువ్వు తెలుసుకోవాలి.
\q1 చీకటి స్థలాల్లో ఉన్న నిధుల్నీ రహస్యంగా దాచి ఉన్న ధనాన్నీ నీకిస్తాను.
\q1
\v 4 నేను నీకు తెలియకపోయినా నా సేవకుడు యాకోబు కోసం, 
\q1 నేను ఎన్నుకున్న ఇశ్రాయేలు కోసం నేను నిన్ను పేరుతో పిలిచాను. నీకు బిరుదులిచ్చాను.
\q1
\v 5 నేను యెహోవాను,  మరి ఏ దేవుడూ లేడు. నేను తప్ప ఏ దేవుడూ లేడు.
\q1
\v 6 తూర్పు నుండి పడమటి వరకూ నేను తప్ప ఏ దేవుడూ లేడని మనుషులు తెలుసుకోనేలా
\q1 నువ్వు నన్ను ఎరుగకపోయినా నిన్ను సిద్ధం చేశాను. నేనే యెహోవాను. నేను తప్ప మరి ఏ దేవుడూ లేడు.
\q1
\v 7 వెలుగును సృజించే వాణ్ణీ చీకటిని కలిగించే వాణ్ణీ నేనే. శాంతినీ,  విపత్తులనూ కలిగించే వాణ్ణి నేనే. యెహోవా అనే నేనే వీటన్నిటినీ కలిగిస్తాను.
\q1
\v 8 అంతరిక్షమా,  పైనుండి కురిపించు. ఆకాశాలు నీతిన్యాయలు వర్షించనీ.
\q1 భూమి విచ్చుకుని రక్షణ మొలకెత్తేలా నీతిని దానితో బాటు మొలిచేలా చెయ్యనీ. యెహోవానైన నేను దాన్ని కలిగించాను.
\q1
\v 9 మట్టికుండ పెంకుల్లో ఒక పెంకులాటి ఒకడు తనను చేసిన వానితో వాదిస్తే వాడికి బాధ.
\q1 బంకమట్టి కుమ్మరితో ‘నువ్వేం చేస్తున్నావ్?’ అనవచ్చా? ‘నువ్వు చేసినపుడు నీకు చేతులు లేవా?’ అనగలదా?
\q1
\v 10 ‘నీకు పుట్టినదేమిటి?’ అని తన తండ్రినీ, ‘నువ్వు దేనిని గర్భం ధరించావు?’ అని తల్లినీ అడిగే వాడికి బాధ తప్పదు.” 
\q1
\v 11 ఇశ్రాయేలు పరిశుద్ధ దేవుడు,  సృష్టికర్త అయిన యెహోవా ఈ మాట చెబుతున్నాడు, 
\q1 “జరగబోయే విషయాలకు సంబంధించి,  నా పిల్లలను గురించీ,  నా చేతి పనులను గురించీ నాకే ఆజ్ఞాపిస్తారా?
\q1
\v 12 భూమినీ దానిపైనున్న మనుషులనూ సృష్టించింది నేనే. నా చేతులు ఆకాశాలను విశాలపరిచాయి. వాటిలోని సమస్తాన్నీ నా ఆజ్ఞతోనే నడిపిస్తాను.
\q1
\v 13 నీతిని బట్టి కోరెషును ప్రేరేపించాను,  అతని మార్గాలన్నిటినీ తిన్నగా చేస్తాను. అతడు నా పట్టణాన్ని కట్టిస్తాడు, 
\q1 ఏమీ వెల గానీ,  లంచం గానీ పుచ్చుకోకుండానే చెరలో ఉన్నవారిని అతడు విడిపిస్తాడు.” 
\q1
\v 14 యెహోవా ఈ విధంగా చెబుతున్నాడు “ఐగుప్తీయుల సంపాదన,  కూషు వ్యాపార లాభాలు,  నీకు దొరుకుతాయి. ఎత్తుగా ఉండే సెబాయీయులు నీకు లొంగిపోతారు. వారు సంకెళ్ళతో నీవెంట వచ్చి నీకు సాగిలపడతారు. ‘నిజంగా దేవుడు నీతో ఉన్నాడు,  ఆయన తప్ప మరి ఏ దేవుడూ లేడు’ అని చెబుతూ నిన్ను వేడుకుంటారు.” 
\q1
\v 15 రక్షకుడవైన ఇశ్రాయేలు దేవా,  నిజంగా నువ్వు నిన్ను కనబడకుండా చేసుకునే దేవుడవు.
\q1
\v 16 విగ్రహాలు చేసే వారు సిగ్గుపడతారు. వారంతా అవమానం పాలవుతారు. వారిలో ప్రతి ఒక్కడూ కలవరానికి గురవుతాడు.
\q1
\v 17 యెహోవా ఇశ్రాయేలుకు నిత్యమైన రక్షణ అనుగ్రహిస్తాడు. కాబట్టి మీరు ఇక ఎన్నటికీ సిగ్గుపడరు,  అవమానం పాలు కారు.
\q1
\v 18 ఆకాశాల సృష్టికర్త యెహోవాయే దేవుడు. ఆయన భూమిని చేసి,  దాన్ని సిద్ధపరచి స్థిరపరిచాడు.
\q1 నిరాకారంగా కాక,  ఒక నివాసస్థలంగా దాన్ని సృష్టించాడు.
\q1 ఆయన ఇలా ప్రకటిస్తున్నాడు. “యెహోవాను నేనే,  మరి ఏ దేవుడూ లేడు.
\q1
\v 19 ఎక్కడో చీకటిలో రహస్య స్థలం నుండి నేను మాట్లాడలేదు.
\q1 అదృశ్యంగా ఉండి, ‘నన్ను వెదకండి’ అని యాకోబు సంతానంతో నేను చెప్పలేదు.
\q1 నేను న్యాయంగా మాట్లాడేవాణ్ణి,  యెహోవా అనే నేను యథార్థమైన సంగతులు తెలిపేవాణ్ణి.
\q1
\v 20 కలిసి రండి,  వివిధ రాజ్యాల్లో పరవాసులుగా ఉన్నవారంతా నా దగ్గర సమకూడండి.
\q1 చెక్కిన విగ్రహాలను మోస్తూ రక్షించలేని ఆ దేవుళ్ళకు మొరపెట్టేవారు బుద్ధిహీనులు.
\q1
\v 21 నా సన్నిధిలోకి వచ్చి సంగతులు వివరించండి. ప్రజలు వారిలో వారిని సంప్రదించుకొనియండి.
\q1 పూర్వకాలం నుండీ ఆ కార్యాలను ఎవరు తెలుపుతూ ఉన్నారు?
\q1 చాలకాలం కిందటే దాన్ని ప్రకటించిన వాడెవడు? యెహోవానైన నేనే గదా?
\q1 నేను తప్ప వేరొక దేవుడు లేడు. నేను న్యాయవంతుడైన దేవుణ్ణి. నేనే రక్షించేవాణ్ణి. నేను తప్ప మరి ఏ దేవుడూ లేడు.
\q1
\v 22 భూమి అంచుల వరకూ నివసించే ప్రజలారా,  నా వైపు చూసి రక్షణ పొందండి. దేవుణ్ణి నేనే,  మరి ఏ దేవుడూ లేడు.
\q1
\v 23 నా ఎదుట ప్రతి మోకాలు వంగుతుందనీ,  ప్రతి నాలుకా ‘యెహోవా తోడు’ అని అంటుందనీ నేను ప్రమాణం చేశాను.
\q1 నా న్యాయ వాక్కు బయలుదేరింది. అది వ్యర్ధం కాదు.
\q1
\v 24 ‘యెహోవాలోనే రక్షణ,  బలం ఉన్నాయి’ అని ప్రజలు నా గురించి చెబుతారు.” 
\q1 మనుషులంతా ఆయన దగ్గరకే వస్తారు. ఆయనను వ్యతిరేకించిన వారంతా సిగ్గుపడతారు.
\q1
\v 25 ఇశ్రాయేలు సంతానం వారంతా యెహోవా వలన నీతిమంతులుగా తీర్పు పొంది అతిశయిస్తారు.
\c 46
\s బబులోను విగ్రహాలు
\q1
\v 1 బేలు కూలిపోతూ ఉన్నాడు. నెబో కృంగుతూ ఉన్నాడు. వారి విగ్రహాలను జంతువులు,  పశువులు మోస్తూ వెళ్తున్నాయి.
\q1
\v 2 వాటిని మోయడం పశువులకు భారంగా ఉంది,  అవి సొమ్మసిల్లి పోతున్నాయి.
\q1 అవి క్రుంగుతూ,  తూలుతూ ఆ విగ్రహాలను కాపాడ లేక పోగా తాము కూడా చెరగా పట్టుబడ్డాయి.
\q1
\v 3 యాకోబు సంతానమా,  ఇశ్రాయేలు సంతానంలో మిగిలిన వారలారా,  మీరు గర్భంలో ప్రవేశించింది మొదలుకుని నేను మిమ్మల్ని భరించాను.
\q1 మీరు తల్లి ఒడిలో పడినది మొదలుకొని నేను మిమ్మల్ని ఎత్తుకున్నాను. నా మాట వినండి.
\q1
\v 4 నువ్వు ముసలివాడివయ్యే వరకూ,  నీ తల వెండ్రుకలు తెల్లగా అయ్యే వరకూ నిన్ను మోసేవాణ్ణి నేనే.
\q1 నేనే నిన్ను చేశాను,  నిన్ను ఎత్తుకునే వాణ్ణీ,  నిన్ను మోస్తూ రక్షించేవాణ్ణీ కూడా నేనే.
\q1
\v 5 నన్ను ఎవరితో పోల్చి ఎవరిని నాకు సాటివారుగా చేస్తారు? నాకు సమానమని ఎవరిని నాకు పోటీగా చేస్తారు?
\q1
\v 6 ప్రజలు విస్తారమైన బంగారం తెచ్చి పోస్తారు. వెండిని తెచ్చి బరువు తూస్తారు.
\q1 ఒక కంసాలిని జీతానికి పిలిచి అతనికి దాన్ని అప్పగిస్తారు. అతడు దాన్ని ఒక దేవుడుగా రూపొందిస్తాడు. వారు దానికి సాగిలపడి నమస్కారం చేస్తారు.
\q1
\v 7 వారు దాన్ని తమ భుజాల మీద ఎక్కించుకుంటారు. దాన్ని మోసుకుపోయి దాని స్థానంలో నిలబెడతారు.
\q1 అది అక్కడి నుండి కదలకుండా అక్కడే నిలబడి ఉంటుంది. ఒకడు దానికి మొర్రపెట్టినా జవాబు చెప్పదు,  ఎవరి బాధా తీసివేయలేదు,  రక్షించలేదు.
\q1
\v 8 ఈ విషయాలు ఆలోచించండి. వాటిని మర్చిపోవద్దు. తిరుగుబాటు చేసే మీరు దీన్ని ఆలోచించండి.
\q1
\v 9 చాల కాలం క్రితం జరిగిన వాటిని జ్ఞాపకం చేసుకోండి. నేనే దేవుణ్ణి,  మరి ఏ దేవుడూ లేడు. నేనే దేవుణ్ణి,  నాలాంటి వాడు ఎవడూ లేడు.
\q1
\v 10 ఆది నుండి అంతం వరకు కలగబోయే వాటిని నేను ప్రకటిస్తాను. ఇంకా జరగని వాటిని ముందుగానే తెలియజేస్తాను.
\q1 “నా సంకల్పం జరుగుతుంది. నా చిత్తమంతా నేను నెరవేర్చుకుంటాను” అని నేను చెబుతున్నాను.
\q1
\v 11 తూర్పు నుండి క్రూరపక్షిని రప్పిస్తున్నాను. దూరదేశం నుండి నా సంకల్పాన్ని జరిగించే వ్యక్తిని పిలుస్తున్నాను.
\q1 నేను చెప్పిన దాన్ని నెరవేరుస్తాను,  ఉద్దేశించినదాన్ని సఫలం చేస్తాను.
\q1
\v 12 బండబారిన హృదయాలతో నీతికి దూరంగా ఉన్నవారలారా,  నా మాట వినండి.
\q1
\v 13 నా నీతిని మీకు దగ్గరగా తెచ్చాను. అది దూరంగా లేదు. నా రక్షణ ఆలస్యం కాదు.
\q1 సీయోనుకు నా రక్షణ అందిస్తాను. ఇశ్రాయేలుకు నా మహిమను అనుగ్రహిస్తాను.
\c 47
\s బబులోనుకు వ్యతిరేకంగా తీర్పు
\q1
\v 1 బబులోను కన్యా,  కిందికి దిగి మట్టిలో కూర్చో.
\q1 కల్దీయుల కుమారీ,  సింహాసనం లేకుండా నేల మీద కూర్చో.
\q1 నువ్వు సుతిమెత్తని దానివనీ సుకుమారివనీ ప్రజలు ఇక ముందు చెప్పరు.
\q1
\v 2 తిరగలి తీసుకుని పిండి విసురు. నీ ముసుగు తీసివెయ్యి.
\q1 కాలి మీద జీరాడే వస్త్రాలు తీసివెయ్యి. కాలి మీది బట్ట తీసి నదులు దాటు.
\q1
\v 3 నీ చీర కూడా తీసేస్తారు. నీ నగ్నత్వం బయటపడుతుంది.
\q1 నేను మనుషులపై ప్రతీకారం తీర్చుకునేటప్పుడు వారిపై జాలిపడను.
\q1
\v 4 మా విమోచకునికి సేనల అధిపతి,  ఇశ్రాయేలు పరిశుద్ధ దేవుడు అయిన యెహోవా అని పేరు.
\q1
\v 5 కల్దీయుల కుమారీ,  మౌనంగా చీకటిలోకి వెళ్ళిపో.
\q1 రాజ్యాలన్నిటికీ రాణి అని ప్రజలు ఇంక నిన్ను పిలవరు.
\q1
\v 6 నా ప్రజల మీద కోపంతో నా స్వాస్థ్యాన్ని అపవిత్రపరచి వారిని నీ చేతికి అప్పగించాను.
\q1 కాని నువ్వు వారి మీద కనికరం చూపలేదు. వృద్ధుల మీద నీ బరువైన కాడిని మోపావు.
\q1
\v 7 నీవు “నేను ఎల్లకాలం మహారాణిగా ఉంటాను” అనుకుని ఈ విషయాల గురించి ఆలోచించలేదు, 
\q1 వాటి పరిణామం ఎలా ఉంటుందో అని పరిశీలించలేదు.
\q1
\v 8 కాబట్టి సుఖాసక్తితో నిర్భయంగా జీవిస్తూ “నేనే ఉన్నాను,  నేను తప్ప మరి ఎవరూ లేరు.
\q1 నేనెన్నటికీ విధవరాలిని కాను,  పుత్రశోకం నాకు కలగదు” అనుకుంటున్నావు. ఇదిగో,  ఈ మాటను విను.
\q1
\v 9 పుత్ర శోకం,  వైధవ్యం,  ఈ రెండూ ఒక్క నిమిషంలో ఒకే రోజున నీకు కలుగుతాయి.
\q1 నువ్వు ఎంతగా శకునం చూసినా,  అనేక కర్ణపిశాచ తంత్రాలపై ఆధారపడినా ఈ అపాయాలు నీ మీదికి సంపూర్తిగా వస్తాయి.
\q1
\v 10 నీ దుర్మార్గంలో మునిగిపోయి “ఎవడూ నన్ను చూడడు” అని అనుకున్నావు.
\q1 నీ విద్య,  నీ జ్ఞానం “నేనే. నాలాగా మరి ఎవరూ లేరు” అని విర్రవీగేలా చేశాయి.
\q1
\v 11 వినాశనం నిన్ను కమ్ముకుంటుంది. నువ్వు మంత్రాలతో దాన్ని పోగొట్టలేవు.
\q1 కీడు నీ మీద పడుతుంది,  దాన్ని నువ్వు నివారించలేవు.
\q1 నీకు తెలియకుండా విపత్తు నీ మీదికి అకస్మాత్తుగా ముంచుకొస్తుంది.
\q1
\v 12 నీవు నిలబడి చిన్నతనం నుండి నువ్వు ఎంతో ప్రయాసతో నేర్చుకున్న నీ కర్ణపిశాచ తంత్రాలను,  విస్తారమైన నీ శకునాలను ప్రయోగించు.
\q1 ఒకవేళ అవి నీకు ప్రయోజనకరం అవుతాయేమో,  వాటితో ఒకవేళ నువ్వు మనుషులను బెదరించగలవేమో.
\q1
\v 13 నీ విస్తారమైన చర్చల వలన నువ్వు అలసిపోయావు.
\q1 జ్యోతిష్యులనూ,  నక్షత్రాలు చూసి,  నెలలు లెక్కించి శకునాలు చెప్పేవారినీ పిలిచి, 
\q1 నీకు జరగబోయేవి నీ మీదికి రాకుండా తప్పించి నిన్ను రక్షిస్తారేమో ఆలోచించు.
\q1
\v 14 వారు చెత్త పరకల్లాగా అవుతారు. అగ్ని వారిని కాల్చివేస్తుంది.
\q1 అగ్ని జ్వాలల నుండి తమను తామే రక్షించుకోలేకపోతున్నారు.
\q1 అది చలి కాచుకొనే మంట కాదు,  మనుషులు దాని ఎదుట కూర్చోగలిగింది కాదు.
\q1
\v 15 నువ్వు ఎవరికోసం చాకిరీ చేసి అలసిపోయావో వారు నీకు ఎందుకూ పనికిరారు.
\q1 నీ బాల్యం నుండి నీతో వ్యాపారం చేసినవారు తమ తమ చోట్లకు వెళ్లిపోతున్నారు.
\q1 నిన్ను రక్షించేవాడు ఒక్కడూ ఉండడు.
\c 48
\s ఇశ్రాయేలు తలబిరుసుతనం
\q1
\v 1 యూదా సంతానమా! యాకోబు వంశమా! ఈ మాట విను.
\q1 నిన్ను ఇశ్రాయేలు అనే పేరుతో పిలుస్తున్నారు.
\q1 నువ్వు యెహోవా నామం తోడని ప్రమాణం చేస్తావు.
\q1 ఇశ్రాయేలు దేవుని పేరు స్మరిస్తావు.
\q1 అయితే యథార్థంగా నిజాయితీతో అలా చేయవు.
\q1
\v 2 మేము పరిశుద్ధ పట్టణవాసులం అనే పేరు పెట్టుకుని, 
\q1 వాళ్ళు ఇశ్రాయేలు దేవుని ఆశ్రయిస్తారు. ఆయన పేరు సేనల ప్రభువైన యెహోవా.
\q1
\v 3 ఈ విషయాలు ఇలా జరుగుతాయని ఎప్పుడో చెప్పాను. అవి నా నోట్లో నుండే వచ్చాయి. నేనే వాటిని తెలియచేశాను. అకస్మాత్తుగా జరిగేలా వాటిని చేశాను.
\q1
\v 4 నువ్వు మూర్ఖుడవనీ నీ మెడ నరాలు ఇనుములాంటివనీ నీ నొసలు కంచులాంటిదనీ నాకు తెలుసు.
\q1
\v 5 అందుకే ఈ విషయాలు ఎప్పుడో చెప్పాను. అవి జరక్కముందే నేను నీకు చెప్పాను.
\q1 “నా విగ్రహమే వీటిని చేసింది.” లేకపోతే “నేను చెక్కిన బొమ్మ,  లేదా నేను పోతపోసిన బొమ్మ దీన్ని నియమించింది” అని నువ్విక చెప్పలేవు.
\q1
\v 6 నువ్వు ఈ విషయాలు విన్నావు. ఈ వాస్తవమంతా చూడు. నేను చెప్పింది నిజమేనని మీరు ఒప్పుకోరా? ఇక నుంచి కొత్త సంగతులు,  నీకు తెలియని గూఢమైన సంగతులు నేను చెబుతాను.
\q1
\v 7 అవి చాలా కాలం క్రితం కలిగినవి కావు.
\q1 “అవి ఇప్పుడే కలిగాయి. అవి నాకు తెలిసినవే” అని నువ్వు చెప్పకుండేలా ఇంతకుముందు నువ్వు వాటిని వినలేదు.
\q1
\v 8 నువ్వెన్నడూ వాటిని వినలేదు. నీకు తెలియదు. ముందే ఈ విషయాలు నీకు చెప్పలేదు.
\q1 పుట్టినప్పటినుంచి నువ్వు తిరుగుబోతుగా ఉన్నావనీ పెద్ద మోసగాడిగా ఉన్నావనీ నాకు తెలుసు.
\q1
\v 9 నా నామం కోసం నేను నిన్ను నిర్మూలం చేయను. నా కోపం చూపించను.
\q1 నా కీర్తి కోసం మిమ్మల్ని నాశనం చేయకుండా నీ విషయంలో నన్ను నేను తమాయించుకుంటాను.
\q1
\v 10 నేను నిన్ను పుటం వేశాను. అయితే వెండిలా కాదు. బాధల కొలిమిలో నిన్ను పరీక్షించాను.
\q1
\v 11 నా కోసం,  నా కోసమే ఆలా చేస్తాను. ఎందుకంటే నా పేరు అవమానానికి ఎందుకు గురి కావాలి?
\q1 నా ఘనత మరెవరికీ ఇవ్వను.
\s ఇశ్రాయేలు విమోచకుడు
\q1
\v 12 యాకోబూ,  నేను పిలిచిన ఇశ్రాయేలూ,  నా మాట విను.
\q1 నేనే ఆయన్ని. నేను మొదటివాణ్ణి,  చివరివాణ్ణి.
\q1
\v 13 నా చెయ్యి భూమికి పునాదివేసింది. నా కుడిచెయ్యి ఆకాశాన్ని పరచింది.
\q1 నేను వాటిని పిలిస్తే అవన్నీ కలిసి నిలుస్తాయి.
\q1
\v 14 మీరంతా ఒక చోటికి వచ్చి నా మాట వినండి. మీలో ఎవరు ఈ విషయాలు తెలియచేశారు?
\q1 యెహోవా మిత్రుడు బబులోనుకు విరోధంగా తన ఉద్దేశాన్ని నేరవేరుస్తాడు. అతడు యెహోవా ఇష్టాన్ని కల్దీయులకు విరోధంగా జరిగిస్తాడు.
\q1
\v 15 ఔను. నేనే ఇలా చెప్పాను. నేనే అతణ్ణి పిలిచాను. నేనే అతణ్ణి రప్పించాను. అతడు చక్కగా చేస్తాడు.
\q1
\v 16 నా దగ్గరికి రండి. ఈ విషయం వినండి.
\q1 మొదటినుంచి నేను రహస్యంగా మాట్లాడలేదు. అది జరిగేటప్పుడు నేనక్కడే ఉన్నాను.
\q1 ఇప్పుడు యెహోవా ప్రభువు తన ఆత్మతో నన్ను పంపాడు.
\q1
\v 17 నీ విమోచకుడు,  ఇశ్రాయేలు పరిశుద్ధ దేవుడు యెహోవా ఇలా చెబుతున్నాడు.
\q1 “నేను నీ దేవుణ్ణి. యెహోవాను. నువ్వెలా సాధించగలవో నీకు బోధిస్తాను.
\q1 నువ్వు వెళ్ళాల్సిన దారిలో నిన్ను నడిపిస్తాను.
\q1
\v 18 నువ్వు నా ఆజ్ఞలను పాటిస్తే ఎంత బాగుంటుంది!
\q1 అప్పుడు నీ శాంతి,  సౌభాగ్యం నదిలా పారేవి. నీ విడుదల సముద్రపు అలల్లా ఉండేది.
\q1
\v 19 నీ సంతానం ఇసుకంత విస్తారంగా నీ గర్భఫలం దాని రేణువుల్లాగా విస్తరించేవారు.
\q1 వారి పేరు నా దగ్గర నుంచి కొట్టివేయడం జరిగేది కాదు.
\q1
\v 20 బబులోను నుంచి బయటికి రండి! కల్దీయుల దేశంలో నుంచి పారిపొండి!
\q1 యెహోవా తన సేవకుడైన యాకోబును విమోచించాడు” అనే విషయం ఉత్సాహంగా ప్రకటించండి! అందరికీ తెలిసేలా చేయండి! ప్రపంచమంతా చాటించండి!
\q1
\v 21 ఎడారుల్లో ఆయన వారిని నడిపించినప్పుడు వారికి దాహం వేయలేదు.
\q1 వారి కోసం బండలోనుంచి నీళ్లు ఉబికేలా చేశాడు.
\q1 ఆయన ఆ బండ చీల్చాడు. నీళ్లు పెల్లుబికాయి.
\q1
\v 22 “దుష్టులకు నెమ్మది ఉండదు” అని యెహోవా చెబుతున్నాడు.
\c 49
\s యెహోవా సేవకుడు
\q1
\v 1 ద్వీపాల్లారా! నా మాట వినండి. దూరంగా ఉన్న ప్రజలారా! జాగ్రత్తగా వినండి.
\q1 నేను పుట్టకముందే యెహోవా నన్ను పిలిచాడు. నా తల్లి నన్ను కనినప్పుడే ఆయన నా పేరుతో గుర్తు చేసుకున్నాడు.
\q1
\v 2 ఆయన నా నోటిని పదునైన కత్తిలాగా చేశాడు. తన చేతి నీడలో నన్ను దాచాడు.
\q1 ఆయన నన్ను మెరుగుపెట్టిన బాణంలాగా చేశాడు. తన అంబులపొదిలో నన్ను దాచాడు.
\q1
\v 3 ఆయన నాతో “ఇశ్రాయేలూ,  నువ్వు నా సేవకుడివి. నీలో నా ఘనత చూపిస్తాను” అని చెప్పాడు.
\q1
\v 4 నేను వ్యర్థంగా కష్టపడి,  నిష్ఫలంగా నా శక్తినంతా ఖర్చుచేశానని అనుకున్నా,  నా న్యాయం యెహోవా దగ్గరే ఉంది. నా బహుమానం నా దేవుని దగ్గరే ఉంది.
\q1
\v 5 యెహోవా దృష్టికి నేను గౌరవనీయుణ్ణి.
\q1 నా దేవుడు నాకు బలం. తనకు సేవకుడుగా ఉండడానికి,  తన దగ్గరికి యాకోబును మళ్ళీ రప్పించాలనీ ఇశ్రాయేలును ఆయన దగ్గరికి చేర్చేలా నన్ను గర్భంలో రూపొందించాడు.
\q1 యెహోవా ఇలా చెబుతున్నాడు.
\q1
\v 6 “నువ్వు యాకోబు గోత్రాలను ఉద్ధరించడానికీ ఇశ్రాయేలులో తప్పించుకున్నవాళ్ళను తీసుకురావడానికీ నా సేవకుడుగా ఉండడం ఎంతో చిన్న విషయం.
\q1 నువ్వు ప్రపంచమంతా నా రక్షణగా ఉండడానికి నిన్ను యూదేతరులకు వెలుగుగా చేస్తాను.” 
\q1
\v 7 మనుషుల తృణీకారానికీ రాజ్యాల ద్వేషానికీ గురై పరిపాలకులకు బానిసగా ఉన్నవానితో, 
\q1 ఇశ్రాయేలు విమోచకుడు,  పరిశుద్ధుడైన యెహోవా ఇలా చెబుతున్నాడు, 
\q1 “యెహోవా నమ్మకమైనవాడనీ ఇశ్రాయేలు పరిశుద్ధ దేవుడు నిన్ను ఏర్పరచుకున్నాడనీ
\q1 రాజులు తెలుసుకుని నిలబడతారు. అధికారులు నీ ఎదుట వంగుతారు.” 
\s ఇశ్రాయేలు పునరుద్ధరణ
\q1
\v 8 యెహోవా ఇలా చెబుతున్నాడు, 
\q1 “అనుకూల సమయంలో నేను నీకు జవాబిస్తాను. విమోచన దినాన నీకు సహాయం చేస్తాను.
\q1 దేశాన్ని తిరిగి కట్టడానికీ పాడైన వారసత్వాన్ని మళ్ళీ అప్పగించడానికీ
\q1 నిన్ను కాపాడతాను. ప్రజలకు నిబంధనగా నిన్ను నియమిస్తాను.
\q1
\v 9 నువ్వు బందీలతో, ‘బయలుదేరండి’ అనీ చీకట్లో ఉన్నవారితో, ‘బయటికి రండి’ అనీ చెబుతావు.
\q1 వాళ్ళు దారిలో మేస్తారు. చెట్లు లేని కొండలమీద వారికి మేత దొరుకుతుంది.
\q1
\v 10 వారిమీద జాలిపడేవాడు వారిని వెంటపెట్టుకుని వెళ్తాడు. నీటిఊటల దగ్గరికి వారిని నడిపిస్తాడు.
\q1 కాబట్టి వారికి ఆకలి గానీ దప్పిక గానీ వేయదు. ఎండ,  వడగాడ్పులూ వారికి తగలవు.
\q1
\v 11 నా పర్వతాలన్నిటినీ దారిగా చేస్తాను. నా జాతీయ రహదారులను సరిచేస్తాను.” 
\q1
\v 12 చూడండి. వీళ్ళు దూర ప్రాంతం నుంచి వస్తున్నారు. కొంతమంది ఉత్తరం నుంచీ పడమటి నుంచి వస్తున్నారు. మరికొంతమంది సీనీయుల\f + \fr 49:12 \fq సీనీయుల \ft ఆశ్వన \f* దేశం నుంచి వస్తున్నారు.
\q1
\v 13 బాధకు గురి అయిన తన ప్రజల మీద యెహోవా జాలిపడి వారిని ఓదారుస్తాడు.
\q1 ఆకాశమా,  ఉత్సాహధ్వని చెయ్యి. భూమీ,  సంతోషించు. పర్వతాల్లారా,  ఆనందగీతాలు పాడండి.
\q1
\v 14 అయితే సీయోను “యెహోవా నన్ను విడిచిపెట్టాడు,  ప్రభువు నన్ను మరచిపోయాడు” అంది.
\q1
\v 15 స్త్రీ,  తన గర్భాన పుట్టిన బిడ్డ మీద జాలిపడకుండా ఉంటుందా? తన చంటిపిల్లను మరచిపోతుందా? వాళ్ళు మరచిపోవచ్చు గానీ నేను నిన్ను మరచిపోను.
\q1
\v 16 చూడు,  నా అరచేతుల్లో నిన్ను పచ్చబొట్టు పొడిపించుకున్నాను. నీ గోడలు ఎప్పటికీ నా ఎదుట ఉన్నాయి.
\q1
\v 17 నీ పిల్లలు త్వరగా వస్తున్నారు. నిన్ను నాశనం చేసినవాళ్ళు వెళ్ళిపోతున్నారు.
\q1
\v 18 అటూ ఇటూ చూడు. వాళ్ళంతా కలిసి నీ దగ్గరికి వస్తున్నారు. నా జీవం తోడని యెహోవా ఇలా చెబుతున్నాడు. “నువ్వు వీళ్ళందరినీ ఆభరణంగా ధరించుకుంటావు. పెళ్ళికూతురులాగా నువ్వు వారిని ధరించుకుంటావు.
\q1
\v 19 నువ్వు పాడైపోయి నిర్జనంగా ఉన్నా నీ దేశం నాశనమైపోయినా ఇప్పుడు నీ నివాసులకు నీ భూమి ఇరుకుగా ఉంది.
\q1 నిన్ను మింగివేసినవారు దూరంగా ఉంటారు.
\q1
\v 20 నీ దుఃఖదినాల్లో నీకు పుట్టిన పిల్లలు ‘ఈ స్థలం మాకు ఇరుకుగా ఉంది.
\q1 మేము ఉండడానికి ఇంకా విశాలమైన ప్రాంతం మాకివ్వు’ అంటారు.
\q1
\v 21 అప్పుడు నువ్వు ఇలా అనుకుంటావు,  ఈ పిల్లలను నా కోసం ఎవరు కన్నారు?
\q1 నేను నా పిల్లలను కోల్పోయి ఏడ్చాను. గొడ్రాలిని,  బందీని అయ్యాను. ఈ పిల్లలను ఎవరు పెంచారు?
\q1 నేను ఏకాకినయ్యాను. వీళ్ళు ఎక్కడ నుంచి వచ్చారు?” 
\q1
\v 22 ప్రభువైన యెహోవా ఇలా చెబుతున్నాడు, 
\q1 “నేను రాజ్యాల వైపు నా చెయ్యి ఎత్తుతాను. ప్రజలకు నా జెండాను సంకేతంగా ఎత్తుతాను.
\q1 వాళ్ళు నీ కొడుకులను తమ చేతుల్లో తీసుకు వస్తారు. నీ కూతుళ్ళను తమ భుజాలమీద మోసుకువస్తారు.
\q1
\v 23 రాజులు,  నిన్ను పోషించే తండ్రులుగా వారి రాణులు నీకు పాలిచ్చే దాదులుగా ఉంటారు.
\q1 వాళ్ళు నీకు సాష్టాంగ నమస్కారం చేస్తారు. నీ పాదాల దుమ్ము నాకుతారు.
\q1 అప్పుడు నేను యెహోవాననీ నా కోసం ఆశతో చూసే వారికి ఆశాభంగం కలగదనీ నువ్వు తెలుసుకుంటావు.” 
\q1
\v 24 బలశాలి చేతిలోనుంచి దోపిడీ సొమ్ము ఎవడు తీసుకోగలడు? నియంత దగ్గర నుంచి బందీలను ఎవడు విడిపించగలడు?
\q1
\v 25 అయితే యెహోవా ఇలా చెబుతున్నాడు, 
\q1 “నియంత దగ్గర నుంచి బందీలను విడిపించడం జరుగుతుంది. బలశాలి చేతిలోనుంచి దోపిడీ సొమ్ము తీసుకోవడం జరుగుతుంది.
\q1 నీతో యుద్ధం చేసేవారితో నేనే యుద్ధం చేస్తాను. నీ పిల్లలను నేనే రక్షిస్తాను.
\q1
\v 26 నిన్ను బాధించేవారు తమ సొంత మాంసం తినేలా చేస్తాను. మద్యంతో మత్తుగా ఉన్నట్టు తమ సొంత రక్తంతో వాళ్ళు మత్తులవుతారు.
\q1 అప్పుడు యెహోవానైన నేనే నీ రక్షకుడిననీ యాకోబు బలవంతుడిననీ నీ విమోచకుడిననీ మనుషులంతా తెలుసుకుంటారు.” 
\c 50
\s సేవకుని విధేయత,  ఇశ్రాయేలు అవిధేయత
\q1
\v 1 యెహోవా ఇలా సెలవిస్తున్నాడు. “నేను మీ తల్లిని విడిచిపెట్టి ఇచ్చిన విడాకుల పత్రం ఏదీ?
\q1 నా అప్పులవాళ్ళలో మిమ్మల్ని ఎవరికి అమ్మివేశాను? కేవలం మీ దోషాలను బట్టే మీరు అమ్ముడుపోయారు.
\q1 మీ తిరుగుబాటును బట్టే మీ తల్లికి విడాకులు ఇవ్వడం జరిగింది.
\q1
\v 2 నేను వచ్చినప్పుడు అక్కడ ఎవరూ లేరు,  ఎందుకు?
\q1 నేను పిలిచినప్పుడు ఎవరూ జవాబు చెప్పలేదెందుకు?
\q1 నా చెయ్యి మిమ్మల్ని విమోచించలేనంత కురచగా అయి పోయిందా? విడిపించడానికి నాకు శక్తి లేదా?
\q1 నా గద్దింపుతో సముద్రాన్ని ఎండిపోయేలా చేస్తాను. నదులను ఎడారిగా చేస్తాను.
\q1 నీళ్లు లేకపోవడం చేత వాటిలోని చేపలు చచ్చిపోయి కంపుకొడతాయి.
\q1
\v 3 ఆకాశాన్ని చీకటి కమ్మేలా చేస్తాను. దాన్ని గోనెపట్టతో కప్పుతాను.” 
\q1
\v 4 అలసినవాణ్ణి నా మాటలతో ఆదరించే జ్ఞానం నాకు కలిగేలా శిష్యునికి ఉండాల్సిన నాలుక యెహోవా నాకిచ్చాడు.
\q1 శిష్యునిలాగా నేను వినడానికి ఆయన ప్రతి ఉదయాన నన్ను మేల్కొలుపుతాడు.
\q1
\v 5 ప్రభువైన యెహోవా నా చెవికి వినే బుద్ధి పుట్టించాడు కాబట్టి నేను ఆయన మీద తిరుగుబాటు చేయలేదు,  వినకుండా దూరం జరగలేదు.
\q1
\v 6 నన్ను కొట్టే వారికి నా వీపును,  వెంట్రుకలు పెరికే వారికి నా చెంపలను అప్పగించాను.
\q1 ఉమ్మి వేసేవారికి,  అవమానించే వారికి నా ముఖం దాచుకోలేదు.
\q1
\v 7 ప్రభువైన యెహోవా నాకు సాయం చేస్తాడు కాబట్టి నేనేమీ సిగ్గుపడలేదు.
\q1 నాకు సిగ్గు కలగదని తెలుసు కాబట్టి నా ముఖాన్ని చెకుముకి రాయిలాగా చేసుకున్నాను.
\q1
\v 8 నన్ను నీతిమంతునిగా ఎంచే దేవుడు నాకు సమీపంగా ఉన్నాడు. నన్ను వ్యతిరేకించే వాడెవడు?
\q1 మనం కలిసి వాదించుకుందాం. నా ప్రతివాది ఎవడు? అతణ్ణి నా దగ్గరికి రానివ్వండి.
\q1
\v 9 ప్రభువైన యెహోవా నాకు సహాయం చేస్తాడు. నా మీద ఎవరు నేరం మోపుతారు?
\q1 వారంతా బట్టలాగా పాతబడిపోతారు. వారిని చిమ్మెట తినివేస్తుంది.
\q1
\v 10 మీలో యెహోవాకు భయపడి ఆయన సేవకుని మాట వినే వాడెవడు?
\q1 వెలుగు లేకుండా చీకటిలో నడిచేవాడు యెహోవా నామాన్ని ఆశ్రయించి ఆయన్ని నమ్ముకోవాలి.
\q1
\v 11 ఇదిగో,  నిప్పులు వెలిగించి మీ చుట్టూ మంటలను పెట్టుకొనే వారంతా మీ అగ్ని వెలుగులో,  మీరు వెలిగించిన మంటల్లో నడవండి.
\q1 ఇది మీకు నా చేతినుండే కలుగుతున్నది. మీరు వేదనతో పండుకుంటారు.
\c 51
\s యెహోవా తన ప్రజల్ని విడిపిస్తాడు
\q1
\v 1 నీతిని అనుసరిస్తూ యెహోవాను వెతుకుతూ ఉండే మీరు,  నా మాట వినండి.
\q1 ఏ బండ నుంచి మిమ్మల్ని చెక్కారో ఏ గని నుంచి మిమ్మల్ని తవ్వారో దాన్ని గమనించండి.
\q1
\v 2 మీ తండ్రి అబ్రాహామును,  మిమ్మల్ని కనిన శారాను గమనించండి. అతడు ఒంటరిగా ఉన్నప్పుడు
\q1 నేను అతన్ని పిలిచాను. అతన్ని దీవించి అనేకమందిగా చేశాను.
\q1
\v 3 యెహోవా సీయోనును ఆదరిస్తాడు. పాడైన దాని స్థలాలన్నిటినీ ఆయన ఆదరిస్తాడు.
\q1 దాని అరణ్య ప్రదేశాన్ని ఏదెనులాగా చేశాడు. దాని ఎడారి భూములు యెహోవా తోటలాగా చేస్తున్నాడు.
\q1 దానిలో ఆనందం,  సంతోషం,  కృతజ్ఞత,  సంగీతనాదం,  ఉంటాయి.
\q1
\v 4 నా ప్రజలారా,  నా మీద దృష్టి పెట్టండి. నా మాట వినండి!
\q1 నేనొక ఆజ్ఞ జారీ చేస్తాను. రాజ్యాలకు వెలుగుగా నా న్యాయాన్ని ఉంచుతాను.
\q1
\v 5 నా నీతి దగ్గరగా ఉంది. నా విడుదల బయలుదేరుతుంది. నా చెయ్యి రాజ్యాలను శిక్షిస్తుంది.
\q1 ద్వీపాల్లో ఉండేవాళ్ళు నా కోసం ఎదురు చూస్తారు. వాళ్ళు నా చేతి వైపు ఆశతో చూస్తారు.
\q1
\v 6 ఆకాశం వైపు మీ కళ్ళు ఎత్తండి. కిందున్న భూమిని చూడండి.
\q1 అంతరిక్షం,  పొగలాగా కనిపించకుండా పోతుంది. భూమి బట్టలాగా మాసిపోతుంది. దాని నివాసులు ఈగల్లాగా చస్తారు.
\q1 అయితే నా రక్షణ ఎప్పటికీ ఉంటుంది. నా నీతికి అంతం ఉండదు.
\q1
\v 7 సరైనది అంటే ఏంటో తెలిసిన మీరు నా మాట వినండి. నా చట్టాన్ని మీ హృదయంలో ఉంచుకున్న మీరు,  వినండి.
\q1 మనుషుల నిందకు భయపడవద్దు. వారి దూషణకు దిగులుపడవద్దు.
\q1
\v 8 చిమ్మెట బట్టలను కొరికేసినట్టు వారిని కొరికేస్తుంది. పురుగు,  బొచ్చును కొరికేసినట్టు వారిని కొరికేస్తుంది.
\q1 అయితే నా నీతి ఎప్పటికీ నిలిచి ఉంటుంది. నా రక్షణ తరతరాలుంటుంది.
\q1
\v 9 యెహోవా హస్తమా లే! బలం ధరించుకో.
\q1 పూర్వకాలంలో పురాతన తరాల్లో లేచినట్టు లే.
\q1 భయంకరమైన సముద్ర జంతువును నరికివేసింది నువ్వే గదా? డ్రాగన్ను పొడిచేసింది నువ్వే గదా?
\q1
\v 10 చాలా లోతైన నీళ్లున్న సముద్రాన్ని ఇంకిపోయేలా చేసింది నువ్వే గదా?
\q1 విడుదల పొందినవాళ్ళు దాటిపోయేలా సముద్ర లోతుల్లో దారి చేసింది నువ్వే గదా?
\q1
\v 11 యెహోవా విమోచించినవారు సంగీతనాదంతో సీయోనుకు తిరిగి వస్తారు.
\q1 వారి తలలమీద ఎప్పటికీ నిలిచే సంతోషం ఉంటుంది. సంతోషానందాలు వారికి నిండుగా ఉంటాయి. దుఃఖం నిట్టూర్పు ఎగిరిపోతాయి.
\q1
\v 12 నేను,  నేనే మిమ్మల్ని ఓదారుస్తాను.
\q1 చనిపోయే మనుషులకు,  గడ్డిలాంటి మనుషులకు మీరెందుకు భయపడతారు?
\q1
\v 13 ఆకాశాలను పరచి భూమి పునాదులు వేసిన మీ సృష్టికర్త అయిన యెహోవాను ఎందుకు మరచిపోతున్నారు?
\q1 బాధించేవాడు ఎంతో కోపంతో మిమ్మల్ని నాశనం చేయడానికి సిద్ధంగా ఉన్నాడు. కాబట్టి
\q1 మీరు ప్రతిరోజూ నిరంతర భయంతో ఉన్నారు. బాధించేవాడి కోపం ఏమయింది?
\q1
\v 14 కుంగిపోయిన వారిని యెహోవా త్వరగా విడుదల చేస్తాడు. అతడు గోతిలోకి పోడు. చావడు. అతనికి తిండి లేకుండా పోదు.
\q1
\v 15 నేను యెహోవాను. నీ దేవుణ్ణి. సముద్రపు అలలు ఘోషించేలా దాన్ని రేపుతాను. నేను సేనల ప్రభువు యెహోవాను.
\q1
\v 16 నేను ఆకాశాలను పరచడానికీ భూమికి పునాదులు వేయడానికీ “నువ్వే నా ప్రజ” అని సీయోనుతో చెప్పడానికీ
\q1 నీ నోట నా మాటలు ఉంచి నా చేతి నీడలో నిన్ను కప్పాను.
\s దేవుని క్రోధపాత్ర
\q1
\v 17 యెరూషలేమా! లే. లేచి నిలబడు.
\q1 యెహోవా చేతినుంచి కోపంతో నిండిన పాత్రను తీసుకుని తాగినదానా!
\q1 నువ్వు పాత్రలోనిదంతా తాగావు. తూలేలా తాగావు.
\q1
\v 18 ఆమె కనిన కొడుకులందరిలో ఆమెకు దారి చూపేవాడు ఎవడూ లేడు.
\q1 ఆమె పెంచిన కొడుకులందరిలో ఆమె చెయ్యి పట్టుకునే వాడెవడూ లేడు.
\q1
\v 19 రెండు విపత్తులు నీ మీదికి వచ్చాయి. నీతో కలిసి ఎవరు ఏడుస్తారు?
\q1 ధ్వంసం,  నాశనం,  కరువు,  కత్తి నీ మీదికి వచ్చాయి. నిన్నెవరు ఓదారుస్తారు?
\q1
\v 20 నీ కొడుకులు మూర్ఛపోయారు. దుప్పి వలలో చిక్కుపడినట్టు,  ప్రతి వీధిలో పడియున్నారు.
\q1 యెహోవా కోపంతో నీ దేవుని గద్దింపుతో వారు నిండిపోయారు.
\q1
\v 21 అయితే ద్రాక్షమద్యం లేకుండానే మత్తుగా ఉండి బాధపడినదానా,  ఈ మాట విను.
\q1
\v 22 నీ యెహోవా ప్రభువు తన ప్రజల పక్షాన వాదించే నీ దేవుడు ఇలా చెబుతున్నాడు, 
\q1 “ఇదిగో,  నువ్వు తూలేలా చేసే పాత్రను నా కోపంతో నిండిన ఆ పాత్రను నీ చేతిలోనుంచి తీసివేశాను. నీవది మళ్ళీ తాగవు.
\q1
\v 23 నిన్ను బాధించేవాళ్ళ చేతిలో దాన్ని పెడతాను. ‘మేము నీ మీద నడిచిపోతాం. సాష్టాంగ పడు’ 
\q1 అని వాళ్ళు నీతో చెబితే నువ్వు నీ వీపును దాటే వారికి దారిగా చేసి నేలకు దాన్ని వంచావు గదా.” 
\c 52
\q1
\v 1 సీయోనూ! లే! నీ బలం తెచ్చుకో. పరిశుద్ధ పట్టణమైన యెరూషలేమా! నీ అందమైన బట్టలు వేసుకో. ఇక ఎన్నటికీ సున్నతి పొందని వాడొకడైనా,  అపవిత్రుడొకడైనా నీ లోపలికి రాడు.
\q1
\v 2 ధూళి దులుపుకో. యెరూషలేమా,  లేచి చక్కగా కూర్చో. బందీ అయిన సీయోను కుమారీ,  నీ మెడకట్లు విప్పివేసుకో.
\q1
\v 3 యెహోవా ఇలా చెబుతున్నాడు “మిమ్మల్ని ఉచితంగా అమ్మేశారు గదా! ఉచితంగానే మీకు విమోచన వస్తుంది.” 
\q1
\v 4 యెహోవా ప్రభువు ఇలా అంటున్నాడు. “తాత్కాలికంగా మొదట్లో నా ప్రజలు ఐగుప్తు వెళ్ళారు. ఈ మధ్యే అష్షూరు వారిని బాధించింది.” 
\q1
\v 5 ఇదే యెహోవా వాక్కు. “ఏ కారణం లేకుండా నా ప్రజలను తీసుకుపోయారు. వారి మీద అధికారం చేసేవాళ్ళు పరిహాసం చేస్తున్నారు.\f + \fr 52:5 \fq పరిహాసం చేస్తున్నారు. \ft ఏడుస్తున్నారు \f* రోజంతా నా పేరు దూషణకు గురి అవుతూ ఉంది. కాబట్టి ఇక్కడ నేనేం చేయాలి?” 
\q1
\v 6 ఇదే యెహోవా వాక్కు. “నా ప్రజలు నా పేరు తెలుసుకుంటారు. ఈ విషయం చెప్పింది నేనే అని వాళ్ళు ఆ రోజు తెలుసుకుంటారు. ఔను. నేనే.” 
\q1
\v 7 సువార్త ప్రకటిస్తూ శాంతిసమాధానాలు చాటిస్తూ శుభ సమాచారం తెస్తూ విడుదల సమాచారం తీసుకు వచ్చే వారి పాదాలు “నీ దేవుడు పరిపాలిస్తున్నాడు” అని సీయోనుతో చెప్పే వారి పాదాలు పర్వతాల మీద ఎంతో అందంగా ఉన్నాయి.
\q1
\v 8 విను! నీ కావలివారు తమ గొంతు పెంచుతున్నారు. వాళ్ళంతా కలిసి సంతోషంతో కేకలు వేస్తున్నారు. యెహోవా సీయోనుకు తిరిగి వచ్చేటప్పుడు వారు కళ్ళారా చూస్తారు.
\q1
\v 9 యెరూషలేము శిథిలాల్లారా! కలిసి ఆనంద గీతాలు పాడండి. యెహోవా తన ప్రజలను ఆదరించాడు. యెరూషలేమును విమోచించాడు.
\q1
\v 10 అన్ని రాజ్యాల కళ్ళెదుటే యెహోవా తన పవిత్ర హస్తం బయలుపరచాడు. ప్రపంచమంతా మన దేవుని రక్షణ చూస్తారు.
\q1
\v 11 అక్కడ నుంచి వెళ్ళిపోండి. వెళ్ళండి,  వెళ్ళండి. అపవిత్రమైన దేనినీ తాకవద్దు. యెహోవా సేవాపాత్రలను మోసే మీరు,  మిమ్మల్ని మీరు పవిత్రపరచుకోండి.
\q1
\v 12 మీరు త్వరపడి బయలుదేరరు,  పారిపోయేలా వెళ్లరు. యెహోవా మీ ముందు నడుస్తాడు. ఇశ్రాయేలు దేవుడు మీ వెనుక కావలివాడుగా ఉంటాడు.
\s యెహోవా సేవకుని మహిమ,  బాధలు
\q1
\v 13 వినండి. నా సేవకుడు తెలివిగా ప్రవర్తిస్తాడు. అన్నీ చక్కగా జరిగిస్తాడు. ఆయన్ని హెచ్చించడం,  ఉన్నత స్థితికి తేవడం అధికంగా ఘనపరచడం జరుగుతుంది.
\q1
\v 14 అతని రూపం,  మిగతా ఏ వ్యక్తి రూపం కన్నా వికారంగా ఉంది. ఆ విధంగా ఆయన మనిషిలాగానే లేడు. నిన్ను చూచి చాలామంది నిర్ఘాంతపోయారు.
\q1
\v 15 అయితే ఆయన అనేక రాజ్యాలను ఆశ్చర్యపరుస్తాడు. రాజులు అతన్ని చూసి నోరు మూసుకుంటారు. ఎందుకంటే తమకు చెప్పని విషయాలు వారు చూస్తారు. అంతకు మునుపు వాళ్ళు వినని విషయాలు వాళ్ళు గ్రహిస్తారు.
\c 53
\q1
\v 1 మేము విన్న విషయాలు ఎవరు నమ్ముతారు? యెహోవా బాహువు ఎవరికి వెల్లడి అయింది?
\q1
\v 2 ఆయన యెహోవా ఎదుట లేత మొక్కలాగా ఎండిపోయిన భూమిలో మొలిచిన మొక్కలాగా పెరిగాడు.
\q1 అతనికి ఎలాంటి మంచి రూపంగానీ గొప్పదనంగానీ లేదు. మనలను ఆకర్షించే అందమేమీ ఆయనలో కనబడలేదు.
\q1
\v 3 ఆయన మనుష్యుల తృణీకారానికీ నిరాకరణకూ గురి అయ్యాడు. ఆయన విచారాలతో అస్తమానం బాధలతో నిండిపోయినవాడు.
\q1 మన ముఖాలు ఆయనకు కనబడకుండా చేసుకున్నాం. ఆయన తృణీకారానికి గురి అయ్యాడు. ఆయనంటే మనకు లెక్కలేదు.
\q1
\v 4 అయితే ఆయన మన రోగాలను కచ్చితంగా భరించాడు. మన దుఖాలను మోశాడు.
\q1 అయినా దేవుడు ఆయనను శిక్షించాడనీ దెబ్బ కొట్టి బాధించాడనీ మనం భావించుకున్నాం.
\q1
\v 5 కానీ ఆయన మన తిరుగుబాటు చేష్టల వలన గాయపడ్డాడు. మన పాపాలను బట్టి ఆయన్ని నలగగొట్టడం జరిగింది.
\q1 మనకు శాంతి కలిగించే శిక్ష ఆయనమీద పడింది. ఆయన పొందిన గాయాల వలన మనం బాగుపడ్దాం.
\q1
\v 6 మనందరం గొర్రెలలాగా దారి తప్పాము. మనలో ప్రతివాడూ తనకిష్టమైన దారికి తొలగిపోయాము.
\q1 యెహోవా మనందరి దోషాన్ని ఆయనమీద మోపాడు.
\q1
\v 7 ఆయన దుర్మార్గానికి గురి అయ్యాడు. బాధల పాలైనా అతడు నోరు తెరవలేదు.
\q1 గొర్రెపిల్లలాగా ఆయన్ని వధకు తీసుకుపోయారు. బొచ్చు కత్తిరించే వారి ఎదుట గొర్రె మౌనంగా ఉన్నట్టు అతడు నోరు తెరవలేదు.
\q1
\v 8 అన్యాయపు తీర్పుతో ఆయన్ని శిక్షించారు. ఆ తరంలో ఆయన గురించి ఎవరు పట్టించుకున్నారు?
\q1 నా ప్రజల దుర్మార్గానికి ఆయనకు శిక్ష పడింది. సజీవుల భూమిలోనుంచి అతడు హతమయ్యాడు.
\q1
\v 9 అతడు చనిపోయినప్పుడు నేరస్థులతో అతన్ని సమాధి చేశారు. ధనవంతుని దగ్గర అతన్ని ఉంచారు.
\q1 అతడు ఏ నేరమూ చేయలేదు. అతని నోట మోసం ఎప్పుడూ లేదు.
\q1
\v 10 అయినా ఆయన్ని నలగ్గొట్టడం,  బాధించడం యెహోవాకు ఇష్టమయింది. ఆయన అతనికి వ్యాధి కలగచేశాడు.
\q1 ఆయన జీవితాన్ని మీ పాప పరిహారంగా మీరు ఎంచితే ఆయన తన సంతానాన్ని చూస్తాడు. ఆయన చాలాకాలం జీవిస్తాడు.
\q1 ఆయన ద్వారా యెహోవా ఉద్దేశం నెరవేరుతుంది.
\q1
\v 11 తన వేదన వలన కలిగిన ఫలితం చూసి ఆయన సంతృప్తి పొందుతాడు.
\q1 నీతిమంతుడైన నా సేవకుడు అనేకమంది దోషాలను భరించి తన జ్ఞానంతో వారిని నిర్దోషులుగా ఎంచుతాడు.
\q1
\v 12 కాబట్టి గొప్పవారితో నేనతనికి పాలు పంచిపెడతాను. అనేకమందితో కలిసి అతడు కొల్లసొమ్ము పంచుకుంటాడు.
\q1 ఎందుకంటే ఆయన తన ప్రాణం ధారపోసి చనిపోయాడు. అక్రమకారుల్లో ఒకడిగా ఆయన్ని ఎంచడం జరిగింది.
\q1 ఆయన చాలామంది పాపాన్ని భరిస్తూ అపరాధుల కోసం విజ్ఞాపన చేశాడు.
\c 54
\s సేవకుని ద్వారా దీవెనలు
\q1
\v 1 “గొడ్రాలా,  పిల్లలు కననిదానా,  పాటలు పాడు. ఎన్నడూ ప్రసవవేదన పడనిదానా,  సంతోషంతో గట్టిగా గానం చెయ్యి.
\q1 పెళ్ళయిన స్త్రీ పిల్లలకంటే భర్త వదిలేసిన స్త్రీకి పుట్టే పిల్లలు ఎక్కువమంది” అని యెహోవా చెబుతున్నాడు.
\q1
\v 2 నీ డేరా పెద్దదిగా చెయ్యి. నీ డేరా తెరలను ఇంకా పొడిగించు.
\q1 నీ తాళ్ళు పొడుగు చెయ్యి. నీ మేకులు దిగ్గొట్టు.
\q1
\v 3 ఎందుకంటే నువ్వు కుడివైపుకూ ఎడమవైపుకూ వ్యాపిస్తావు.
\q1 నీ సంతానం రాజ్యాలను స్వాధీనం చేసుకుంటుంది. పాడైన పట్టణాలను నివాస స్థలాలుగా చేస్తారు.
\q1
\v 4 భయపడవద్దు. నువ్వు సిగ్గు పడనక్కరలేదు. నీకు అవమానం కలగదు. అధైర్య పడవద్దు.
\q1 చిన్నతనంలోని నీ అవమానాన్నీ సిగ్గునూ మరచిపోతావు. నీ వైధవ్యపు నిందను ఇకమీదట జ్ఞాపకం చేసుకోవు.
\q1
\v 5 నిన్ను సృష్టించినవాడు నీకు భర్త. ఆయన పేరు సేనల ప్రభువు యెహోవా.
\q1 ఇశ్రాయేలు పరిశుద్ధ దేవుడు నీకు విమోచకుడు. లోమంతటికీ దేవుడు అని ఆయన్ని పిలుస్తారు.
\q1
\v 6 భర్త వదిలి వేయగా ఎంతో విచారంతో ఉన్న భార్యను భర్త తిరిగి రప్పించినట్టు,  పడుచుతనంలో పెళ్ళిచేసుకుని తృణీకారానికి గురి అయిన భార్యను తిరిగి రప్పించినట్టుగా యెహోవా నిన్ను తిరిగి రప్పించాడని,  నీ దేవుడు చెబుతున్నాడు.
\q1
\v 7 కొంతసేపే నేను నిన్ను వదిలేశాను. అయితే ఎంతో జాలితో నేను నిన్ను చేరదీస్తాను.
\q1
\v 8 కాసేపే నీమీద కోపంతో నా ముఖం దాచాను.
\q1 నీ మీద జాలి చూపిస్తాను. నిన్నెప్పటికీ నమ్మకంగా ప్రేమిస్తానని నిన్ను విమోచించే యెహోవా చెబుతున్నాడు.
\q1
\v 9 “ఇది నాకు నోవహు రోజుల్లోని జలప్రళయంలాగా ఉంది. భూమి మీదికి ఇంకెప్పుడూ జలప్రళయం రాదని నేను ప్రమాణం చేశాను.
\q1 అలాగే,  నీ మీద కోపంగా ఉండననీ నిన్ను గద్దించననీ ప్రమాణం చేశాను.
\q1
\v 10 పర్వతాలు కూలిపోయినా కొండలు కదిలినా నా కృప నీనుంచి తొలగిపోదు. నా శాంతి ఒడంబడిక,  నిన్ను విడిచిపోదు” అని నీ మీద జాలిపడే యెహోవా చెబుతున్నాడు.
\q1
\v 11 బాధపడుతున్న దానా! తుఫాను బాధితురాలా,  ఆదరణలేనిదానా! నేను నీ కాలిబాట వైడూర్యాలతో చేస్తాను. నీలమణులతో నీ పునాదులు వేస్తాను.
\q1
\v 12 కెంపులతో నీ కోట బురుజులను,  మెరిసే రాళ్ళతో నీ గుమ్మాలను,  విలువైన రత్నాలతో నీ గోడలను నిర్మిస్తాను.
\q1
\v 13 యెహోవా నీ పిల్లలందరికీ బోధిస్తాడు. నీ పిల్లలకు పరిపూర్ణమైన నెమ్మది ఉంటుంది.
\q1
\v 14 నీతితో నిన్ను తిరిగి స్థాపిస్తాను.
\q1 నువ్వు ఇంకెన్నటికీ హింస అనుభవించవు. నువ్వు భయపడనక్కరలేదు. నిన్ను భయపెట్టేది నీ దగ్గరికి రాదు.
\q1
\v 15 ఎవరైనా చిక్కు తెస్తే,  అది నా వలన కాదు. చిక్కు తెచ్చే వారెవరైనా ఓడిపోతారు.
\q1
\v 16 ఇదిగో విను! నిప్పులు ఊదే కమ్మరిని నేనే చేశాను. అతడు అక్కడ ఆయుధాలను చేస్తాడు. నాశనం చేయడానికి నాశనం చేసేవాణ్ణి చేసింది నేనే.
\q1
\v 17 నీకు విరోధంగా తయారైన ఎలాంటి ఆయుధమూ గెలవదు.
\q1 నీ మీద నేరారోపణ చేసే వారందరినీ నువ్వు శిక్షిస్తావు.
\q1 యెహోవా సేవకులకు ఈ హక్కు ఉంటుంది. వారిని నిర్దోషులని నిరూపించడం నా వల్ల అవుతుంది. యెహోవా ప్రకటించేది ఇదే.
\c 55
\s గొప్ప ఆహ్వానం
\q1
\v 1 “దప్పికతో ఉన్న మీరంతా,  నీళ్ల దగ్గరికి రండి! డబ్బు లేని మీరంతా వచ్చి,  కొని,  తినండి.
\q1 రండి,  డబ్బు లేకపోయినా ఖర్చు లేకుండా ద్రాక్షారసం,  పాలు కొనండి.
\q1
\v 2 తిండి కాని దాని కోసం మీరెందుకు వెండి తూస్తారు? తృప్తినివ్వని దానికోసం మీరెందుకు కష్టపడతారు?
\q1 నా మాట జాగ్రత్తగా విని మంచివాటిని తినండి. కొవ్విన వాటితో సుఖించండి.
\q1
\v 3 శ్రద్ధగా విని నా దగ్గరికి రండి! మీరు వింటే బతుకుతారు.
\q1 నేను మీతో నిత్య నిబంధన చేస్తాను. దావీదుకు చూపించిన శాశ్వతకృపను మీకు చూపిస్తాను.
\q1
\v 4 ఇదిగో,  రాజ్యాలకు సాక్షిగా నేనతన్ని నియమించాను. ప్రజలకు నాయకునిగా అధికారిగా అతన్ని నియమించాను.” 
\q1
\v 5 నీకు తెలియని రాజ్యాన్ని నువ్వు పిలుస్తావు. నిన్నెరుగని రాజ్యం నీదగ్గరికి పరుగెత్తుకుంటూ వస్తుంది.
\q1 ఎందుకంటే,  నీ యెహోవా దేవుడు నిన్ను ఘనపరచాడు. ఆయన ఇశ్రాయేలు ప్రజల పవిత్రుడు.
\q1
\v 6 యెహోవా మీకు దొరికే సమయంలో ఆయన్ని వెదకండి. ఆయన దగ్గరగా ఉండగానే ఆయన్ని వేడుకోండి.
\q1
\v 7 భక్తిహీనులు తమ మార్గం విడిచిపెట్టాలి. చెడ్డవాళ్ళు తమ తలంపులు మార్చుకోవాలి.
\q1 వాళ్ళు యెహోవా వైపు తిరగాలి. అప్పుడు ఆయన వారి మీద జాలిపడతాడు. వారు మన దేవుని వైపు తిరిగితే ఆయన అధికంగా క్షమిస్తాడు.
\q1
\v 8 “నా ఆలోచనలు మీ ఆలోచనల వంటివి కావు. మీ విధానాలు నా విధానాల వంటివి కావు.” ఇదే యెహోవా వాక్కు.
\q1
\v 9 “ఆకాశాలు భూమి కంటే ఎత్తుగా ఉన్నాయి. అలాగే నా విధానాలు మీ విధానాల కంటే,  నా ఆలోచనలు మీ ఆలోచనల కంటే ఉన్నతంగా ఉన్నాయి.
\q1
\v 10 వాన,  మంచు ఆకాశాన్నుంచి వచ్చి భూమిని తడుపుతాయి.
\q1 దానినుంచి విత్తనం చల్లే వాడికి విత్తనాన్నీ తినడానికి తిండినీ ఇచ్చేలా,  మొక్కలు మొలిచి ఫలించేలా చేస్తాయి.
\q1 అలా చేస్తేనే తప్ప అవి ఆకాశానికి తిరిగి వెళ్ళవు.
\q1
\v 11 ఆలాగే నా నోట నుంచి వచ్చే మాట ఉంటుంది. నిష్ఫలంగా నా దగ్గరికి తిరిగి రాదు.
\q1 అది నా సంకల్పాన్ని నెరవేరుస్తుంది. నేను పంపించిన ఉద్దేశాన్ని సాధిస్తుంది.
\q1
\v 12 మీరు సంతోషంగా వెళతారు. సమాధానంగా మిమ్మల్ని తీసుకు పోతారు.
\q1 మీ ముందు పర్వతాలు,  కొండలు,  సంతోషంగా కేకలు వేస్తాయి. మైదానాల్లోని చెట్లన్నీ చప్పట్లు కొడతాయి.
\q1
\v 13 ముళ్ళచెట్లకు బదులు దేవదారు వృక్షాలు మొలుస్తాయి. దురదగొండిచెట్లకు బదులు గొంజి వృక్షాలు పెరుగుతాయి.
\q1 ఆ విషయం యెహోవాకు పేరు ప్రతిష్టలు తెస్తుంది. నశించని నిత్యమైన గుర్తుగా ఉంటుంది.” 
\c 56
\s అన్యులకు సైతం రక్షణ
\q1
\v 1 యెహోవా ఇలా చెబుతున్నాడు. “నా రక్షణ దగ్గరగా ఉంది.
\q1 నా నీతి త్వరలో వెల్లడవుతుంది. కాబట్టి న్యాయాన్ని పాటించండి. నిజాయితీతో ప్రవర్తించండి.
\q1
\v 2 ఆ విధంగా చేస్తూ కచ్చితంగా పాటించేవాడు ధన్యుడు.
\q1 అలాటి వాడు విశ్రాంతిదినాన్ని అపవిత్రపరచకుండా దాన్ని అనుసరిస్తాడు. ఏ కీడూ చేయడు.” 
\q1
\v 3 యెహోవాను అనుసరించే విదేశీయుడు, 
\q1 “యెహోవా తప్పకుండా నన్ను తన ప్రజల్లో నుంచి వెలివేస్తాడు” అనుకోకూడదు.
\q1 నపుంసకుడు “నేను ఎండిన చెట్టును” అనుకోకూడదు.
\q1
\v 4 నేను నియమించిన విశ్రాంతిదినాలను ఆచరిస్తూ నాకిష్టమైన వాటిని కోరుకుంటూ నా నిబంధనను ఆధారం చేసుకునే నపుంసకులను గురించి యెహోవా ఇలా చెబుతున్నాడు, 
\q1
\v 5 నా ఇంట్లో,  నా ప్రాకారాల్లో ఒక భాగాన్ని వారికిస్తాను. కొడుకులకంటే కూతుళ్లకంటే మంచి పేరు ప్రతిష్టలు ప్రసాదిస్తాను. వాటిని ఎన్నటికీ కొట్టివేయడం జరగదు.
\q1
\v 6 విశ్రాంతి దినాన్ని అపవిత్రపరచకుండా ఆచరిస్తూ నా నిబంధనను ఆధారం చేసుకుంటూ
\q1 యెహోవాకు సేవకులై యెహోవా నామాన్ని ప్రేమిస్తూ
\q1 ఆయన్ని ఆరాధించడానికి ఆయన పక్షం చేరే విదేశీయులను నా పరిశుద్ధ పర్వతానికి తీసుకు వస్తాను.
\q1
\v 7 నా ప్రార్థన మందిరంలో వారిని ఆనందింపచేస్తాను.
\q1 నా బలిపీఠం మీద వారు అర్పించే దహనబలులూ బలులూ నాకు అంగీకారమవుతాయి.
\q1 నా మందిరం అన్ని రాజ్యాలకూ ప్రార్థన మందిరం అవుతుంది.
\q1
\v 8 ఇశ్రాయేలీయుల్లో వెలివేయబడిన వారిని సమకూర్చే ప్రభువైన యెహోవా వాక్కు ఇదే, 
\q1 “నేను సమకూర్చిన ఇశ్రాయేలు వారు కాక ఇతరులను కూడా వారి దగ్గరికి చేరుస్తాను.” 
\s ఇశ్రాయేలు నాయకుల వైఫల్యం
\q1
\v 9 మైదానాల్లోని జంతువులన్నీ! అడవిలోని క్రూర జంతువులన్నీ! రండి! తినండి!
\q1
\v 10 వారి కాపలాదారులంతా గుడ్డివాళ్ళు. వాళ్ళంతా తెలివితక్కువ వాళ్ళు. వాళ్ళంతా మొరగలేని మూగకుక్కలు.
\q1 పడుకుని కలలు కంటారు. నిద్ర అంటే వారికి చాలా ఇష్టం.
\q1
\v 11 వారు తిండి కోసం అత్యాశపడే కుక్కలు. ఎంత తిన్నా వాటికి తృప్తి లేదు. వాళ్ళు తెలివిలేని కాపరులు.
\q1 వాళ్ళంతా తమకిష్టమైన దారిలో వెళతారు. ప్రతివాడూ సొంతలాభం కోసం వెతుకుతాడు.
\q1
\v 12 వాళ్ళిలా అంటారు “రండి. ద్రాక్షమద్యం,  మత్తిచ్చే పానీయాలు తాగుదాం.
\q1 రేపు ఇవాళ లాగా ఉంటుంది. ఇంకా చాలా బాగుంటుంది.” 
\c 57
\q1
\v 1 నీతిమంతులు చనిపోతున్నారు గానీ ఎవరూ పట్టించుకోవడంలేదు.
\q1 నిబంధన ప్రజలు చనిపోతున్నారు గానీ ఎవరికీ అర్థం కావడం లేదు.
\q1 కీడు చూడకుండా నీతిమంతులను తీసివేయడం జరుగుతూ ఉంది.
\q1
\v 2 అతడు విశ్రాంతిలో ప్రవేశిస్తున్నాడు.
\q1 యథార్ధంగా ప్రవర్తించేవారు తమ పడకల మీద విశ్రాంతి తీసుకుంటారు.
\q1
\v 3 మంత్రకత్తె కొడుకులారా,  వ్యభిచార సంతానమా,  వేశ్యాసంతానమా,  మీరిక్కడికి రండి!
\q1
\v 4 మీరెవర్ని ఎగతాళి చేస్తున్నారు?
\q1 ఎవర్ని చూసి నోరు తెరచి నాలుక చాస్తున్నారు?
\q1 మీరు తిరుగుబాటు చేసేవారూ మోసగాళ్ళూ కారా?
\q1
\v 5 సింధూర వృక్షాల కింద,  పచ్చని ప్రతి చెట్టు కింద,  కామంతో రగిలిపోయే మీరు, 
\q1 లోయల్లో రాతిసందుల కింద,  మీరు మీ పిల్లలను చంపుతున్నారు.
\q1
\v 6 లోయలోని రాళ్ళే మీ భాగం. అవే మీ వంతు.
\q1 వాటికే పానార్పణ పోస్తున్నారు. వాటికే నైవేద్యం అర్పిస్తున్నారు. వీటిలో నేను ఆనందించాలా?
\q1
\v 7 ఉన్నత పర్వతం మీద నీ పరుపు వేసుకున్నావు.
\q1 బలులు అర్పించడానికి నువ్వు అక్కడికే ఎక్కి పోయావు.
\q1
\v 8 తలుపు వెనుక ద్వారబంధాల వెనుక నీ గుర్తులు ఉంచావు.
\q1 నన్ను వదిలిపెట్టి బట్టలు ఊడదీసి మంచమెక్కావు. నీ పరుపు వెడల్పు చేసుకున్నావు.
\q1 నువ్వు వాళ్ళతో నిబంధన చేసుకున్నావు. వాళ్ళ మంచాలంటే నీకిష్టం. నువ్వు వాళ్ళ మానం చూశావు.
\q1
\v 9 నువ్వు నూనె తీసుకుని రాజు దగ్గరికి వెళ్లావు. ఎన్నో పరిమళ ద్రవ్యాలను తీసుకెళ్ళావు.
\q1 నీ రాయబారులను దూరప్రాంతాలకు పంపుతావు. పాతాళానికి దిగిపోయావు.
\q1
\v 10 నీ దూర ప్రయాణాలతో నువ్వు అలసిపోయావు. అయితే “అది వ్యర్ధం” అని ఎన్నడూ అనలేదు.
\q1 నువ్వు నీ చేతుల్లో బలం తెచ్చుకున్నావు. కాబట్టి నువ్వు నీరసించిపోలేదు.
\q1
\v 11 ఎవరికి జడిసి,  భయపడి అంత మోసం చేశావు?
\q1 నా గురించి ఆలోచించలేదు,  నన్ను జ్ఞాపకం చేసుకోలేదు.
\q1 చాలా కాలం నేను మౌనంగా లేను గదా! అయితే నువ్వు నన్నంతగా పట్టించుకోలేదు.
\q1
\v 12 నీ నీతి ఎలాంటిదో నేనే వెల్లడిచేస్తాను.
\q1 వాటివలన నీకేమీ ప్రయోజనం ఉండదు.
\q1
\v 13 నువ్వు కేకలు పెట్టేటప్పుడు నీ విగ్రహాల గుంపు నిన్ను తప్పించాలి!
\q1 వాటన్నిటినీ గాలి ఎగరగొట్టేస్తుంది. ఊపిరితో అవన్నీ కొట్టుకుపోతాయి.
\q1 అయితే నన్ను నమ్ముకునేవారు దేశాన్ని స్వతంత్రించుకుంటారు. నా పరిశుద్ధ పర్వతాన్ని స్వాధీనం చేసుకుంటారు.
\s సాత్వికులకు ఆదరణ
\q1
\v 14 ఆయన ఇలా అంటాడు. “కట్టండి,  కట్టండి! దారి సిద్ధం చేయండి!
\q1 నా ప్రజల దారిలో అడ్డంగా ఉన్న వాటిని తీసేయండి.” 
\q1
\v 15 ఎందుకంటే,  మహా ఘనుడు,  మహోన్నతుడు,  పరిశుద్ధుడు,  నిత్యనివాసి అయినవాడు ఇలా చెబుతున్నాడు. “నేను మహోన్నతమైన పరిశుద్ధ స్థలంలో నివసిస్తూ ఉన్నాను. అయినా,  వినయంగల వారితో నలిగిన వారితో కూడా ఉంటాను. వినయం గలవారి ప్రాణాన్ని సేదదీర్చడానికీ నలిగినవారి ప్రాణాన్ని తెప్పరిల్లజేయడానికీ నేనున్నాను.
\q1
\v 16 నేను ఎల్లప్పుడూ నిందించను. ఎప్పుడూ కోపంగా ఉండను. అలా ఉంటే మనిషి ఆత్మ నీరసించి పోతుంది. నేను సృష్టించిన మనుషులు నీరసించి పోతారు.
\q1
\v 17 అక్రమంగా సంపాదించిన అతని పాపాన్ని బట్టి నేను కోపపడి అతన్ని శిక్షించాను.
\q1 నా ముఖాన్ని కోపంతో చాటు చేశాను. అయితే అతడు తనకిష్టమైన దారిలోకి తిరిగి వెళ్ళిపోయాడు.
\q1
\v 18 నేనతని ప్రవర్తన చూశాను కానీ అతన్ని బాగుచేస్తాను.
\q1 అతనికి దారి చూపుతాను. అతన్నీ అతని కోసం దుఃఖించే వారినీ ఓదారుస్తాను.
\q1
\v 19 వారికి కృతజ్ఞతాపూర్వకమైన పెదాలు ఇస్తాను. దూరంగా ఉన్నవారికీ దగ్గరగా ఉన్నవారికీ శాంతి సమాధానాలుంటాయి” అని యెహోవా చెబుతున్నాడు. “నేనే వారిని బాగుచేస్తాను” 
\q1
\v 20 అయితే దుర్మార్గులు అటూ ఇటూ కొట్టుకునే సముద్రం లాంటి వారు.
\q1 దాని నీళ్ళు,  బురద పైకి తెస్తూ ఉంటుంది.
\q1
\v 21 “దుర్మార్గులకు ప్రశాంతత ఉండదు” అని దేవుడు చెబుతున్నాడు.
\c 58
\s సక్రమమైన ఉపవాసం
\q1
\v 1 పెద్దగా కేకలు వెయ్యి. ఆపవద్దు. బూరలాగా నీ గొంతెత్తు.
\q1 వారు చేసిన తిరుగుబాటు నా ప్రజలకు తెలియజెయ్యి. యాకోబు ఇంటివారికి వారి పాపాలను తెలియజెయ్యి.
\q1
\v 2 అయినా వాళ్ళు తమ దేవుని ఆజ్ఞలను వదలని ప్రజలుగా నీతిని అనుసరించే దేశంగా ప్రతిరోజూ నన్ను వెతుకుతూ ఉంటారు.
\q1 నా విధానాలను తెలుసుకోవడంలో ఆనందిస్తారు.
\q1 తమకు న్యాయమైన తీర్పులు తీర్చాలని నన్ను అడుగుతారు. దేవుడు తమకు దగ్గరవ్వాలని ఆశిస్తారు.
\q1
\v 3 “మేమెందుకు ఉపవాసమున్నాం? నువ్వెందుకు చూడవు? మమ్మల్ని మేము ఎందుకు తగ్గించుకున్నాం? నువ్వు గమనించలేదు” అని వాళ్ళు అంటారు.
\q1 మీ ఉపవాస దినాన మీరు మీకిష్టం వచ్చినట్టు చేస్తూ మీ పనివాళ్ళను కఠినంగా చూస్తారు.
\q1
\v 4 మీరు ఉపవాసమున్నప్పుడు పోట్లాడుకుంటారు. మీ పిడికిళ్ళతో కొట్టుకుంటారు.
\q1 మీరు ఈ రోజుల్లో ఉపవాసముండేది మీ స్వరం పైన వినబడాలని కాదు.
\q1
\v 5 నేను కోరేది అలాంటి ఉపవాసమా? ప్రతివాడు తనను తాను అణుచుకుంటే సరిపోతుందా?
\q1 ఒకడు రెల్లులాగా తలవంచుకుని గోనెపట్ట కట్టుకుని బూడిద పరచుకుని కూర్చోవడం ఉపవాసమా? అలాంటి ఉపవాసం యెహోవాకు ఇష్టమని మీరనుకుంటారా?
\q1
\v 6 నేను ఆమోదించే ఉపవాసం ఏదంటే, 
\q1 దుర్మార్గపు బంధకాలను విప్పడం,  కాడిమాను మోకులు తీసేయడం, 
\q1 అణగారిన వారిని విడిపించడం,  ప్రతి కాడినీ విరగగొట్టడం.
\q1
\v 7 ఆకలితో అలమటించే వాళ్లతో నీ ఆహారం పంచుకోవడం,  ఇల్లు లేకుండా తిరిగే పేదవారిని నీ ఇంట్లోకి చేర్చుకోవడం.
\q1 దిగంబరిగా నీకెవరైనా కనిపిస్తే,  వాడికి బట్టలు ఇవ్వు. నీ సొంత బంధువులకు నీ ముఖం చాటేయవద్దు.
\q1
\v 8 అప్పుడు నీ వెలుగు,  ఉదయకాంతిలాగా ఉదయిస్తుంది. నీ ఆరోగ్యం నీకు త్వరగా లభిస్తుంది.
\q1 నీ నీతి,  నీకు ముందుగా వెళ్తుంది. యెహోవా మహిమ నీ వెనుక కావలి కాస్తుంది.
\q1
\v 9 అప్పుడు నువ్వు పిలిస్తే యెహోవా జవాబిస్తాడు. సహాయం కోసం నువ్వు మొర్ర పెడితే “ఇదిగో ఇక్కడే ఉన్నాను” అంటాడు.
\q1 ఇతరులను అణిచివేయడం,  వేలుపెట్టి చూపిస్తూ నిందించడం,  మోసంగా మాట్లాడడం నువ్వు మానుకుంటే, 
\q1
\v 10 ఆకలితో అలమటించే వారికి నీకున్న దానిలోనుంచి ఇచ్చి,  బాధితుల అవసరాలను తీర్చి వాళ్ళను తృప్తి పరిస్తే చీకట్లో నీ వెలుగు ప్రకాశిస్తుంది. నీ చీకటి నీకు మధ్యాహ్నం లాగా ఉంటుంది.
\q1
\v 11 అప్పుడు యెహోవా ఎప్పటికీ నీకు దారి చూపుతూ ఉంటాడు. ఎండిపోయిన నీ ఆత్మను తృప్తిపరుస్తాడు.
\q1 నీ ఎముకలను బలపరుస్తాడు. నువ్వు నీరు కట్టిన తోటలాగా ఉంటావు.
\q1 ఎన్నడూ ఆగని నీటి ఊటలాగా ఉంటావు.
\q1
\v 12 పురాతన శిథిలాలను నీ ప్రజలు మళ్ళీ కడతారు. అనేక తరాల నుంచి పాడుగా ఉన్న పునాదులను నువ్వు మళ్ళీ వేస్తావు. నిన్ను “గోడ బాగుచేసేవాడు,  నివాసాల కోసం వీధులు మరమ్మత్తు చేసేవాడు” అంటారు.
\q1
\v 13 విశ్రాంతి దినాన ప్రయాణం చేయకుండా,  నా ప్రతిష్ఠిత దినాన్ని నీ సొంత ఆహ్లాదం కోసం వాడకుండా ఉన్నావనుకో.
\q1 విశ్రాంతి దినాన్ని మనోహరమైనదిగా భావిస్తూ యెహోవాకు చెందిన విషయాలను పవిత్రంగా గౌరవంగా చేస్తున్నావనుకో.
\q1 నీ సొంత వ్యాపారం వదిలేసి విశ్రాంతి దినాన్ని సొంత ఆహ్లాదం కోసం వాడకుండా నీ సొంత మాటలు మాట్లాడకుండా గౌరవిస్తున్నావనుకో.
\q1
\v 14 అప్పుడు నువ్వు యెహోవా పట్ల ఆనందిస్తావు. దేశంలో ఉన్నత స్థలాలమీద నేను నిన్ను ఎక్కిస్తాను.
\q1 నీ పూర్వీకుడు,  యాకోబు స్వాస్థ్యాన్ని నువ్వు అనుభవించేలా చేస్తాను. యెహోవా తెలియచేసిన విషయాలు ఇవే.
\c 59
\s పాపం,  ఒప్పుకోలు,  విమోచన
\q1
\v 1 యెహోవా హస్తం రక్షించలేనంత కురుచగా అయిపోలేదు. ఆయన చెవులు వినలేనంత నీరసం కాలేదు.
\q1 మీ అపరాధాలు మీకూ మీ దేవునికీ అడ్డంగా వచ్చాయి.
\q1
\v 2 మీ పాపాలు ఆయన ముఖం మీకు కనబడకుండా చేశాయి. అందుచేత ఆయన వినడం లేదు.
\q1
\v 3 మీ చేతులు రక్తంతో మీ వేళ్లు అపరాధాలతో మరకలయ్యాయి.
\q1 మీ పెదవులు అబద్ధాలాడుతున్నాయి. మీ నాలుక ద్వేషంతో మాటలాడుతున్నది.
\q1
\v 4 ఎవడూ న్యాయంగా దావా వేయడం లేదు. ఎవడూ నిజాయితీతో తన వాదన వినిపించడం లేదు.
\q1 వాళ్ళు వట్టి మాటలను నమ్ముకుని అబద్ధాలు చెబుతారు. చెడును గర్భం ధరించి పాపాన్ని కంటారు.
\q1
\v 5 వాళ్ళు విషసర్పాల గుడ్లను పొదుగుతారు. సాలెగూడు నేస్తారు.
\q1 ఆ గుడ్లు తినే వాళ్ళు చస్తారు. ఒకవేళ గుడ్డు పగిలితే విషసర్పం బయటికి వస్తుంది.
\q1
\v 6 వారి సాలెగూళ్ళు బట్టలు నేయడానికి పనికిరావు. వాళ్ళు నేసిన దానితో ఎవరూ కప్పుకోలేరు.
\q1 వాళ్ళ పనులు పాపిష్టి పనులు. దుష్టక్రియలు వాళ్ళ చేతుల్లోనే ఉన్నాయి.
\q1
\v 7 వారి కాళ్లు పాపం చేయడానికి పరుగెడుతున్నాయి. నిరపరాధుల రక్తాన్ని ఒలకపోయడానికి అవి త్వరపడుతున్నాయి.
\q1 వారి ఆలోచనలు పాపిష్టి ఆలోచనలు. వారి దారులు దుర్మార్గం,  నాశనం.
\q1
\v 8 శాంతి మార్గం వారికి తెలియదు. వారి నడతల్లో న్యాయం కనబడదు.
\q1 వాళ్ళు వంకరదారులు కల్పించుకున్నారు. ఆ దారుల్లో నడిచే వాళ్ళకు శాంతి కలగదు.
\q1
\v 9 కాబట్టి న్యాయం మాకు దూరంగా ఉంది. నీతి మమ్మల్ని అందుకోవడం లేదు.
\q1 వెలుగుకోసం మేము కనిపెడుతూ ఉన్నాం గానీ అంతా చీకటిగానే ఉంది. కాంతి కోసం చూస్తూ ఉన్నాం,  గానీ అంధకారంలోనే నడుస్తున్నాం.
\q1
\v 10 గోడకోసం గుడ్డివారిలాగా,  కళ్ళులేని వారిలాగా తడవులాడుతున్నాం.
\q1 మసక చీకటి అయినట్టు మధ్యాహ్నకాలంలో కాలుజారి పడుతున్నాము. బలవంతుల\f + \fr 59:10 \fq బలవంతుల \ft నిర్జనమైన ప్రదేశం \f* మధ్యలో మేము చచ్చిన వాళ్ళలాగా ఉన్నాం.
\q1
\v 11 మేము ఎలుగుబంట్లలాగా గుర్రుమంటున్నాం. గువ్వలలాగా మూలుగుతున్నాం.
\q1 న్యాయం కోసం చూస్తున్నాం,  గానీ అది దొరకడం లేదు. విడుదల కోసం చూస్తున్నాం గానీ అది మాకు దూరంగా ఉంది.
\q1
\v 12 మా అక్రమాలన్నీ నీ ఎదుట ఉన్నాయి. మా పాపాలు మామీద సాక్ష్యం చెబుతున్నాయి.
\q1 మా అక్రమాలు మాకు కనబడుతున్నాయి. మా పాపాలు మాకు తెలుసు.
\q1
\v 13 యెహోవాను తిరస్కరించి మన దేవుని నుంచి తొలగిపోయి తిరుగుబాటు చేశాం.
\q1 దుర్మార్గతనూ అవిధేయతనూ ప్రోత్సహించాం. అబద్ధాలూ సణుగులూ మనసులో కల్పించుకున్నాం.
\q1
\v 14 న్యాయాన్ని వెనక్కి నెట్టేశాము. నీతి దూరంగా నిల్చుంది.
\q1 సత్యం నడివీధిలో పడి ఉంది. నిజాయితీ లోపలికి రాలేదు.
\q1
\v 15 విశ్వసనీయత ఎటో పోయింది. దుర్మార్గాన్ని విసర్జించేవాడు దోపిడీకి గురి అవుతున్నాడు.
\q1 న్యాయం జరగకపోవడం చూసి యెహోవా ఎంతో బాధపడ్డాడు.
\q1
\v 16 ప్రజలకోసం విన్నపం చేసేవాడెవడూ లేకపోవడం చూసి ఆయన ఆశ్చర్యపోయాడు.
\q1 అందుచేత ఆయన సొంత హస్తమే ఆయనకు విడుదల తెచ్చింది. ఆయన నీతి ఆయన్ని నిలబెట్టింది.
\q1
\v 17 నీతిని కవచంగా ఆయన ధరించుకున్నాడు. రక్షణను తల మీద శిరస్త్రాణంగా ధరించుకున్నాడు.
\q1 ప్రతీకారమనే బట్టలు వేసుకున్నాడు. ఆసక్తిని పైబట్టగా వేసుకున్నాడు.
\q1
\v 18 వాళ్ళు చేసిన దానికి తగ్గట్టుగా తిరిగి చేస్తాడు. ఆయన తన విరోధులను కోపంతో శిక్షిస్తాడు. తన శత్రువులపట్ల ప్రతీకారం తీర్చుకుంటాడు. ద్వీపవాసులను కూడా తగురీతిగా శిక్షిస్తాడు.
\q1
\v 19 పడమటి దిక్కున ఉన్నవాళ్ళు యెహోవా నామానికి భయపడతారు. సూర్యోదయ దిక్కున ఉన్నవాళ్ళు ఆయన మహిమకు భయపడతారు. యెహోవా ఊపిరితో కొట్టుకుపోయే ప్రవాహంలాగా ఆయన వస్తాడు.
\q1
\v 20 “విమోచకుడు సీయోను వస్తాడు. యాకోబు వంశంలో తిరుగుబాటు చేయడం మానిన వారి దగ్గరికి విమోచకుడు వస్తాడు.” ఇదే యెహోవా వాక్కు.
\q1
\v 21 “నేను వారితో చేసే నిబంధన ఇది. నీ మీద ఉన్న నా ఆత్మ,  నేను నీ నోట ఉంచిన మాటలు,  నీ నోటినుంచీ నీ పిల్లల నోటి నుంచీ ఇది మొదలుకుని ఎప్పటికీ తొలగిపోవు” అని యెహోవా చెబుతున్నాడు.
\c 60
\s సీయోను పై ఉదయించిన మహిమ
\q1
\v 1 లే,  ప్రకాశించు! నీకు వెలుగు వచ్చింది. యెహోవా మహిమ నీ మీద ఉదయించింది.
\q1
\v 2 భూమిని చీకటి కమ్మినా కటిక చీకటి రాజ్యాలను కమ్మినా యెహోవా నీ మీద ఉదయిస్తాడు. ఆయన మహిమ నీ మీద కనబడుతుంది.
\q1
\v 3 రాజ్యాలు నీ వెలుగుకు వస్తారు. రాజులు నీ ఉదయకాంతికి వస్తారు.
\q1
\v 4 తలెత్తి చుట్టూ చూడు. వీళ్ళంతా మూకుమ్మడిగా నీ దగ్గరికి వస్తున్నారు. నీ కొడుకులు దూరంనుంచి వస్తారు. నీ కూతుళ్ళు చంకనెక్కి వస్తున్నారు.
\q1
\v 5 నువ్వు చూసి ప్రకాశిస్తావు. నీ హృదయం ఆనందిస్తూ ఉప్పొంగుతుంది. సముద్ర సమృద్ధి నీ మీద కుమ్మరించడం జరుగుతుంది. రాజ్యాల ఐశ్వర్యం నీ దగ్గరికి వస్తుంది.
\q1
\v 6 ఒంటెల గుంపులూ మిద్యాను ఏఫాల నుంచి వచ్చిన పిల్ల ఒంటెలూ నీ దేశమంతటా వ్యాపిస్తాయి. వారంతా షేబ నుంచి వస్తారు. బంగారం,  ధూపద్రవ్యం తీసుకువస్తారు. యెహోవా కీర్తిని ప్రకటిస్తూ ఉంటారు.
\q1
\v 7 నీ కోసం కేదారు గొర్రెమందలన్నీ సమకూడతాయి. నెబాయోతు పొట్లేళ్లు నీ సేవలో ఉపయోగపడతాయి. అవి నా బలిపీఠం మీద బలులుగా అంగీకారమవుతాయి. నా గొప్ప మందిరాన్ని నేను అందంగా అలంకరిస్తాను.
\q1
\v 8 మబ్బులాగా గువ్వలలాగా తమ గూటికి ఎగిరి వచ్చే వీళ్ళెవరు?
\q1
\v 9 నీ దేవుడు యెహోవా పేరునుబట్టి,  ఇశ్రాయేలు పరిశుద్ధ దేవుని పేరును బట్టి ఆయన నిన్ను ఘనపర్చాడు, 
\q1 కాబట్టి నీ కొడుకులను,  తమ వెండి బంగారాలను తీసుకురావడానికి, 
\q1 ద్వీపవాసులు నా కోసం చూస్తారు. తర్షీషు ఓడలు మొదట వస్తాయి.
\q1
\v 10 విదేశీయులు నీ గోడలు కడతారు. వారి రాజులు నీకు సేవ చేస్తారు.
\q1 ఎందుకంటే నేను ఆగ్రహంతో నిన్ను కొట్టినా అనుగ్రహంతో నీ మీద జాలిపడతాను.
\q1
\v 11 రాజ్యాల సంపద నీదగ్గరికి తెచ్చేలా నీ ద్వారం తలుపులు రాత్రింబగళ్లు మూసివేయడం జరగదు.
\q1 ఆ ప్రజల ఊరేగింపులో వారి రాజులు ఉంటారు.
\q1
\v 12 నిన్ను సేవించడానికి నిరాకరించే ప్రజలు గానీ రాజ్యం గానీ నాశనం అవుతుంది. ఆ రాజ్యాలు తప్పకుండా నాశనం అవుతాయి.
\q1
\v 13 నా పరిశుద్ధాలయపు అలంకారం కోసం లెబానోను శ్రేష్ఠమైన దేవదారు వృక్షాలూ సరళవృక్షాలూ గొంజిచెట్లూ నీ దగ్గరికి తెస్తారు.
\q1 నేను నా పాదాలు పెట్టుకునే స్థలాన్ని ఘనంగా చేస్తాను.
\q1
\v 14 నిన్ను బాధించినవారి కొడుకులు నీ ఎదుటికి వచ్చి సాగిలపడతారు. నిన్ను తృణీకరించినవారంతా వచ్చి నీ పాదాల మీద పడతారు.
\q1 యెహోవా పట్టణం అనీ ఇశ్రాయేలు పరిశుద్ధ దేవుని సీయోను అనీ నీకు పేరు పెడతారు.
\q1
\v 15 నిన్ను విడిచి పెట్టకుండా ఎవరూ నిన్ను ద్వేషించకుండా నీ ద్వారా ఎవరూ వెళ్ళకుండా ఉండడానికి బదులు
\q1 నిన్ను ఎప్పటికీ హుందాగా ఉండేలా తరతరాలకు సంతోష కారణంగా చేస్తాను.
\q1
\v 16 రాజ్యాల పాలుకూడా నువ్వు తాగుతావు. రాజుల చనుపాలు తాగుతావు.
\q1 యెహోవానైన నేను నీ రక్షకుడిననీ యాకోబు బలవంతుడైన దేవుడిననీ నీ విమోచకుడిననీ నువ్వు తెలుసుకుంటావు.
\q1
\v 17 నేను కంచుకు బదులు బంగారాన్నీ ఇనుముకు బదులు వెండినీ
\q1 చెక్కకు బదులు ఇత్తడినీ రాళ్ళకు బదులు ఇనుమునూ తెస్తాను. శాంతిని నీకు అధికారులుగా న్యాయాన్ని నీకు పరిపాలకులుగా నియమిస్తాను.
\q1
\v 18 ఇకనుంచి నీ దేశంలో దుర్మార్గం అనే మాట వినబడదు. నీ సరిహద్దుల్లో నాశనం,  ధ్వంసం అనే మాటలు వినబడవు.
\q1 నీ గోడలను విడుదల అనీ నీ ద్వారాలను స్తుతి అనీ అంటావు.
\q1
\v 19 ఇక మీదట పగటివేళ సూర్య కాంతి నీకు వెలుగుగా ఉండదు.
\q1 వెన్నెల నీ మీద ప్రకాశింపదు.
\q1 యెహోవాయే నీకు ఎప్పటికీ నిలిచిపోయే కాంతి. నీ దేవుడు నీకు శోభ.
\q1
\v 20 నీ సూర్యుడు ఇక ఎన్నటికీ అస్తమించడు. నీ వెన్నెల తగ్గదు.
\q1 యెహోవాయే నీకు ఎప్పటికీ నిలిచిపోయే కాంతి. నీ దుఃఖదినాలు అంతం అవుతాయి.
\q1
\v 21 నీ ప్రజలంతా నీతిమంతులుగా ఉంటారు. దేశం ఎప్పటికీ వారి స్వాధీనంలో ఉంటుంది.
\q1 వారు నా ఘనత కోసం నేను నాటిన కొమ్మ. నేను చేసిన పని.
\q1
\v 22 అల్పుడు వేయిమంది అవుతాడు. చిన్నవాడు బలమైన జనం అవుతాడు.
\q1 నేను యెహోవాను. తగిన కాలంలో వీటిని త్వరగా జరిగిస్తాను.
\c 61
\s రక్షణ శుభవార్త
\q1
\v 1 ప్రభువైన యెహోవా ఆత్మ నా మీద ఉన్నాడు.
\q1 అణగారిన వారికి శుభవార్త ప్రకటించడానికి యెహోవా నన్ను అభిషేకించాడు.
\q1 గుండె పగిలిన వారిని బాగుచేయడానికి బందీలుగా ఉన్నవారికి విడుదల,  ఖైదీలకు విముక్తి ప్రకటించడానికి, 
\q1
\v 2 యెహోవా దయావత్సరాన్నీ మన దేవుని ప్రతిదండన దినాన్నీ ప్రకటించడానికి,  దుఃఖించే వారందరినీ ఓదార్చడానికి ఆయన నన్ను పంపాడు.
\q1
\v 3 సీయోనులో దుఃఖించేవారిని చక్కపెట్టడానికి,  బూడిదకు బదులు అందమైన తలపాగా,  దుఃఖానికి బదులు ఆనందతైలం,  కుంగిన మనసు బదులు స్తుతి వస్త్రం వారికివ్వడానికి ఆయన నన్ను పంపాడు.
\q1 నీతి విషయంలో మస్తకి వృక్షాలనీ యెహోవా ఘనతకోసం నాటిన చెట్లు అనీ వారిని పిలుస్తారు.
\q1
\v 4 పురాతన శిథిలాలను వాళ్ళు కడతారు. గతంలో పాడైపోయిన స్థలాలను తిరిగి కడతారు.
\q1 తరతరాలనుంచి శిథిలమైపోయిన పట్టణాలను మళ్ళీ నిర్మిస్తారు.
\q1
\v 5 విదేశీయులు నిలబడి మీ మందలను మేపుతారు. విదేశీయుల పిల్లలు మీ పొలాల్లో ద్రాక్షతోటల్లో పనిచేస్తారు.
\q1
\v 6 మిమ్మల్ని యెహోవా యాజకులని పిలుస్తారు. మా దేవుని సేవకులని మిమ్మల్ని పిలుస్తారు.
\q1 రాజ్యాల ఐశ్వర్యాన్ని మీరు అనుభవిస్తారు. వాటి సమృద్ధిలో మీరు అతిశయిస్తారు.
\q1
\v 7 మీ అవమానానికి బదులు మీకు రెట్టింపు దీవెనలు వస్తాయి. నిందకు బదులు తమకు లభించిన భాగాన్ని బట్టి వాళ్ళు సంతోషిస్తారు.
\q1 తమ దేశంలో రెట్టింపు భాగం వారి స్వాధీనం అవుతుంది. నిత్యానందం వారిది అవుతుంది.
\q1
\v 8 ఎందుకంటే న్యాయం చేయడం యెహోవా అనే నాకు ఇష్టం. దోచుకోవడం,  అన్యాయంగా ఒకడి సొత్తు తీసుకోవడం అంటే నాకు అసహ్యం.
\q1 నమ్మకంగా నేను వారికి తిరిగి ఇచ్చేస్తాను. వారితో శాశ్వతమైన ఒడంబడిక చేస్తాను.
\q1
\v 9 రాజ్యాల్లో వారి సంతతివారు,  జాతుల్లో వారి సంతానం పేరు పొందుతారు.
\q1 వారిని చూసే వారంతా వారు యెహోవా దీవించినవారని ఒప్పుకుంటారు.
\q1
\v 10 పెళ్ళికొడుకు అందమైన తలపాగా ధరించుకున్నట్టు,  పెళ్ళికూతురు నగలతో అలంకరించుకున్నట్టు
\q1 ఆయన నాకు రక్షణ వస్త్రాలు ధరింపచేశాడు. నీతి అనే అంగీ నాకు తొడిగించాడు.
\q1 యెహోవాను బట్టి ఎంతో ఆనందిస్తున్నాను. నా దేవుణ్ణి బట్టి నా ఆత్మ ఉత్సాహపడుతూ ఉంది.
\q1
\v 11 భూమి మొక్కను మొలిపించేలాగా,  మొలిచే వాటిని ఎదిగేలా చేసే తోటలాగా
\q1 రాజ్యాలన్నిటిముందు యెహోవా ప్రభువు నీతినీ స్తుతినీ మొలకెత్తేలా చేస్తాడు.
\c 62
\s సీయోను పునరుద్ధరణ
\q1
\v 1 సీయోను నీతి,  సూర్యకాంతిలా కనబడే వరకూ దాని రక్షణ,  దీపాలుగా వెలిగే వరకూ
\q1 సీయోను పక్షంగా నేను మౌనంగా ఉండను. యెరూషలేము కోసం నేను ఊరుకోను.
\q1
\v 2 రాజ్యాలు నీ నీతి చూస్తారు. రాజులంతా నీ మహిమను చూస్తారు.
\q1 యెహోవా కోరే కొత్త పేరు నీకు పెడతారు.
\q1
\v 3 నువ్వు యెహోవా చేతిలో అందమైన కిరీటంగా నీ దేవుని చేతిలో రాజ్యకిరీటంగా ఉంటావు.
\q1
\v 4 నిన్ను ఇంకెప్పుడూ “విడువబడిన దానివి” అనీ,  నీ దేశాన్ని “పాడైపోయినది” అనీ ఇక అనరు.
\q1 దాని బదులు నిన్ను “ప్రియమైనది\f + \fr 62:4 \fq ప్రియమైనది \ft హెప్సీబా\f*” అనీ,  నీ దేశాన్ని “కళ్యాణి\f + \fr 62:4 \fq కళ్యాణి \ft బ్యూలా\f*” అనీ అంటారు.
\q1 ఎందుకంటే యెహోవా నిన్నుబట్టి ఆనందిస్తున్నాడు. నీ దేశానికి వివాహం జరుగుతుంది.
\q1
\v 5 యువకుడు ఒక యువతిని పెళ్లిచేసుకున్నట్టు నీ కొడుకులు\f + \fr 62:5 \fq నీ కొడుకులు \ft నీ సృష్టికర్త \f* నిన్ను పెళ్లి చేసుకుంటారు.
\q1 పెళ్ళికొడుకు తన పెళ్ళికూతురుతో సంతోషించేలా నీ దేవుడు నిన్ను చూచి సంతోషిస్తాడు.
\q1
\v 6 యెరూషలేమా,  నీ గోడలమీద నేను కావలి వారిని ఉంచాను.
\q1 రాత్రి పగలూ వారు మౌనంగా ఉండరు.
\q1 యెహోవాకు గుర్తుచేస్తూ ఉండే మీరు విరామం తీసుకోవద్దు.
\q1
\v 7 ఆయన యెరూషలేమును సుస్థిరం చేసే వరకు
\q1 లోకమంతటా దానికి ప్రసిద్ధి కలిగించే వరకు ఆయన్ని వదలొద్దు.
\q1
\v 8 తన కుడి చెయ్యి తోడనీ తన బలమైన హస్తం తోడనీ యెహోవా ఇలా ప్రమాణం చేశాడు, 
\q1 “నేను నీ ధాన్యాన్ని నీ శత్రువులకు ఆహారంగా ఇక ఎన్నడూ ఇవ్వను. నువ్వు కష్టపడి తీసిన ద్రాక్షారసాన్ని విదేశీయులు తాగరు.
\q1
\v 9 కోత కోసినవాళ్ళే దాన్ని తింటారు. యెహోవాను స్తుతిస్తారు.
\q1 ద్రాక్ష పళ్ళు కోసినవాళ్ళే నా పవిత్రాలయ ఆవరణాల్లో దాని రసం తాగుతారు.” 
\q1
\v 10 ద్వారాల గుండా రండి! రండి! ప్రజలకు దారి సిద్ధం చేయండి!
\q1 జాతీయ మార్గాన్ని కట్టండి! రాళ్ళు ఏరి పారవేయండి!
\q1 రాజ్యాల కోసం జండా సూచన ఎత్తండి!
\q1
\v 11 వినండి. ప్రపంచమంతటికీ యెహోవా తెలియచేశాడు.
\q1 “సీయోను ఆడపడుచుతో ఇలా చెప్పండి. ఇదిగో,  నీ రక్షకుడు వస్తున్నాడు!
\q1 ఇదిగో,  ఆయన బహుమానం ఆయన దగ్గర ఉంది. తానిచ్చే జీతం ఆయన తీసుకు వస్తున్నాడు.” 
\q1
\v 12 “పరిశుద్ధప్రజలు” “యెహోవా విమోచించిన వారు” అని వీళ్ళు మిమ్మల్ని పిలుస్తారు. “కోరతగినది” అనీ “తిరస్కారానికి గురి కాని పట్టణం” అనీ నిన్ను పిలుస్తారు.
\c 63
\s ప్రతీకార దినం,  విమోచన దినం
\q1
\v 1 ఎర్రటి బట్టలు కట్టుకుని ఎదోములోని బొస్రా నుంచి వస్తున్న ఈయనెవరు?
\q1 రాజ వస్త్రాలతో తన మహా బలంతో గంభీరంగా వస్తున్న ఈయనెవరు?
\q1 నీతితో మాట్లాడే నేనే. రక్షించడానికి సమర్ధుణ్ణి.
\q1
\v 2 నీ బట్టలు ఎందుకు ఎర్రగా ఉన్నాయి? నీ బట్టలు ద్రాక్షగానుగ తొక్కేవాడి బట్టల్లాగా ఎందుకున్నాయి?
\q1
\v 3 ఒంటరిగా ద్రాక్షగానుగ తొక్కాను. రాజ్యాల్లో ఎవడూ నాతో చేరలేదు.
\q1 కోపంతో వారిని తొక్కాను. ఆగ్రహంతో వారిని అణగదొక్కాను.
\q1 వారి రక్తం నా బట్టల మీద చిందింది. నా బట్టలన్నీ మరకలే.
\q1
\v 4 పగ తీర్చుకునే రోజు కోసం చూశాను. నా విడుదల సంవత్సరం వచ్చింది.
\q1
\v 5 సాయం చేసేవాడి కోసం చూశాను. ఎవరూ రాలేదు. ఎవడూ లేకపోవడం చూసి ఆశ్చర్యపోయాను.
\q1 అయితే నా హస్తమే నాకు విజయం సాధించిపెట్టింది. నా ఆగ్రహం నన్ను నడిపించింది.
\q1
\v 6 కోపంతో ప్రజలను తొక్కేశాను. నా ఆగ్రహంతో వారికి మత్తెక్కించాను. వారి రక్తాన్ని నేల పారబోశాను.
\s స్తుతి,  ప్రార్థన
\q1
\v 7 యెహోవా మనకు చేసినవాటన్నిటినిబట్టి యెహోవా కృపాతిశయాన్ని,  యెహోవా స్తుతి పాత్రమైన పనులను వర్ణిస్తాను.
\q1 యెహోవా మనకు చేసిన వాటన్నిటిని గురించి నేను చెబుతాను.
\q1 తన వాత్సల్యాన్ని బట్టి,  కృపాతిశయాన్ని బట్టి,  ఇశ్రాయేలు వంశం వారికి ఆయన చూపిన మహాకనికరాన్ని నేను ప్రకటన చేస్తాను.
\q1
\v 8 అయితే ఆయన ఇలా అన్నాడు. “కచ్చితంగా వారు నా ప్రజలు. అవిధేయులు కాని పిల్లలు.” ఆయన వారికి రక్షకుడయ్యాడు.
\q1
\v 9 వారి బాధలన్నిటిలో ఆయన బాధ అనుభవించాడు. ఆయన సన్నిధి దూత వారిని రక్షించాడు.
\q1 ఆయన ప్రేమతో,  కనికరంతో వారిని రక్షించాడు.
\q1 పురాతన దినాలన్నిటిలో ఆయన వారిని ఎత్తుకుంటూ మోస్తూ వచ్చాడు.
\q1
\v 10 అయినా వారు తిరుగుబాటు చేసి ఆయన పరిశుద్ధాత్మను దుఃఖపెట్టారు.
\q1 కాబట్టి ఆయన వారికి శత్రువయ్యాడు. తానే వారితో పోరాడాడు.
\q1
\v 11 ఆయన ప్రజలు పూర్వదినాల్లోని మోషేను గుర్తుకు తెచ్చుకున్నారు.
\q1 వారిలా అన్నారు,  తన మందకాపరులతోబాటు సముద్రంలో నుంచి ప్రజలను తీసుకు వచ్చినవాడేడి?
\q1 వారి మధ్య తన పరిశుద్ధాత్మను ఉంచిన వాడేడి?
\q1
\v 12 మోషే కుడిచేతి వైపున తన ఘనమైన బలాన్ని పంపించిన వాడేడి?
\q1
\v 13 తనకు శాశ్వతమైన ప్రఖ్యాతి కలగాలని వారిముందు నీళ్లను విభజించినవాడేడి?
\q1 లోతైన నీళ్ళగుండా వారిని నడిపించిన వాడేడి? మైదానంలో గుర్రం లాగా వాళ్ళు తొట్రుపడలేదు.
\q1
\v 14 లోయలో దిగే పశువుల్లాగా యెహోవా ఆత్మ వారికి విశ్రాంతి కలగచేశాడు.
\q1 నీకు ఘనమైన పేరు కలగాలని నువ్వు నీ ప్రజలను నడిపించావు.
\q1
\v 15 పరలోకం నుంచి చూడు. నీ దివ్యమైన పవిత్ర నివాసం నుంచి చూడు.
\q1 నీ ఆసక్తి,  నీ గొప్పపనులు ఎక్కడున్నాయి?
\q1 మా పట్ల నీ కనికరం,  నీ వాత్సల్యం,  ఆగిపోయాయేమిటి.
\q1
\v 16 అయితే మా తండ్రివి నువ్వే.
\q1 అబ్రాహాముకు మేము తెలియక పోయినా ఇశ్రాయేలు మమ్మల్ని అంగీకరించకపోయినా, 
\q1 యెహోవా,  నువ్వే మా తండ్రివి. అనాదికాలం నుంచి “మా విమోచకుడు” అని నీకు పేరు గదా.
\q1
\v 17 యెహోవా,  నీ విధానాలనుంచి మమ్మల్ని తప్పిస్తున్నావెందుకు?
\q1 మాకు నీ పట్ల భయభక్తులు ఉండకుండా మా హృదయాలను ఎందుకు కఠినపరుస్తున్నావు?
\q1 నీ సేవకుల కోసం నీ సొత్తుగా ఉన్న గోత్రాలకోసం తిరిగి రా.
\q1
\v 18 నీ పవిత్ర ఆలయం నీ ప్రజల ఆధీనంలో కొద్దికాలమే ఉంది. అయితే మా శత్రువులు దాన్ని తొక్కివేశారు.
\q1
\v 19 నువ్వెన్నడూ పాలించని వాళ్ళలాగా అయ్యాం. నీ పేరెన్నడూ ధరించని వాళ్ళలాగా అయ్యాం.
\c 64
\q1
\v 1 ఆకాశాలను చీల్చుకుని నువ్వు దిగివస్తే ఎంత బాగుండు! నీ సన్నిధిలో పర్వతాలు కంపించి పోతాయి.
\q1
\v 2 మంటలు గచ్చ పొదలను తగలబెట్టేలా నీళ్ళు పొంగేలాగా చేసినట్టు నీ పేరు నీ శత్రువులకు తెలియజేయడానికి నువ్వు దిగి రా!
\q1
\v 3 మేము ఊహించని ఆశ్చర్యకరమైన విషయాలు నువ్వు మునుపు చేసినప్పుడు,  నువ్వు దిగివచ్చావు. పర్వతాలు నీ ఎదుట వణికాయి.
\q1
\v 4 నీ కోసం ఎదురు చూసేవారి పక్షంగా నువ్వు పనులు చేసే వాడివి. నిన్ను తప్ప తన పని ఇలా జరిగించే వేరే దేవుణ్ణి అనాది కాలం నుంచి ఎవరూ చూడలేదు,  వినలేదు,  గ్రహించలేదు.
\q1
\v 5 నీ పద్ధతులను గుర్తుంచుకుని వాటి ప్రకారం చేసే వారికి,  సంతోషంతో నీతి ననుసరించే వారికి,  నువ్వు సాయం చేయడానికి వస్తావు.
\q1 మేము పాపం చేసినప్పుడు నువ్వు కోపపడ్డావు. నీ పద్ధతుల్లో మాకు ఎప్పుడూ విడుదల కలుగుతుంది.
\q1
\v 6 మేమంతా అపవిత్రులవంటివారిగా అయ్యాం. మా నీతి పనులన్నీ బహిష్టు బట్టల్లాంటివి.
\q1 మేమంతా ఆకుల్లాగా వాడిపోయే వాళ్ళం. గాలి కొట్టుకుపోయినట్టు మా దోషాలను బట్టి మేము కొట్టుకుపోతాం.
\q1
\v 7 నీ పేరున ఎవరూ ప్రార్థన చేయడంలేదు. నిన్ను ఆధారం చేసుకోడానికి ప్రయత్నం చేసేవాడు ఎవడూ లేడు. ఎందుకంటే మాకు కనబడకుండా నువ్వు నీ ముఖం దాచుకున్నావు. మమ్మల్ని మా పాపాలకు అప్పగించావు.
\q1
\v 8 అయినా,  యెహోవా,  నువ్వే మాకు తండ్రివి.
\q1 మేము బంకమన్నులాగా ఉన్నాం. నువ్వు మాకు కుమ్మరివి. మేమంతా నీ చేతి పని.
\q1
\v 9 యెహోవా,  ఎక్కువగా కోపపడవద్దు. మా పాపాలను ఎప్పుడూ అదే పనిగా గుర్తు పెట్టుకోవద్దు.
\q1 ఇదిగో,  నీ ప్రజలైన మావైపు దయచేసి చూడు.
\q1
\v 10 నీ పరిశుద్ధ పట్టణాలు బీడు భూములయ్యాయి.
\q1 సీయోను బీడయింది. యెరూషలేము పాడుగా ఉంది.
\q1
\v 11 మా పూర్వీకులు నిన్ను కీర్తించిన మా అందమైన పరిశుద్ధ మందిరం అగ్నికి ఆహుతి అయింది.
\q1 మాకు ప్రియమైనవన్నీ శిథిలమైపోయాయి.
\q1
\v 12 యెహోవా,  వీటిని చూసి నువ్వెలా ఊరకుంటావు? నువ్వు మౌనంగా ఉండి మమ్మల్ని బాధపెడుతూ ఉంటావా?
\c 65
\s తీర్పు,  రక్షణ
\q1
\v 1 “నా విషయం అడగని వారిని నా దగ్గరికి రానిచ్చాను. నన్ను వెదకని వారికి నేను దొరికాను.
\q1 నన్ను పిలవని రాజ్యంతో ‘నేనున్నాను,  ఇదిగో నేనున్నాను’ అన్నాను.
\q1
\v 2 మూర్ఖంగా ఉండే ప్రజలకోసం రోజంతా నా చేతులు చాపాను.
\q1 వాళ్ళు తమ ఆలోచనలననుసరిస్తూ చెడు దారిలో నడుస్తూ ఉన్నారు.
\q1
\v 3 తోటల్లో బలులు అర్పిస్తూ ఇటుకల మీద ధూపం వేస్తారు.
\q1 వాళ్ళు నాకెప్పుడూ కోపం తెప్పిస్తూ ఉండే ప్రజలు.
\q1
\v 4 వాళ్ళు సమాధుల్లో కూర్చుంటారు. రాత్రంతా మేల్కొని ఉంటారు.
\q1 తినకూడని మాంసం పులుసుతో,  వాళ్ళ పాత్రల్లో పందిమాంసం తింటారు.
\q1
\v 5 ‘మా దగ్గరికి రావద్దు,  దూరంగా ఉండు. నీకంటే నేను పవిత్రుణ్ణి.’ అని వాళ్ళంటారు.
\q1 వీళ్ళంతా నా ముక్కుల్లో పొగలాగా రోజంతా మండే నిప్పులాగా ఉన్నారు.
\q1
\v 6 యెహోవా ఇలా చెబుతున్నాడు. ఇది నా ఎదుట గ్రంథంలో రాసి ఉంది.
\q1 నేను ఊరుకోను. ప్రతీకారం చేస్తాను. తప్పకుండా వీళ్ళను నేను శిక్షిస్తాను.
\q1
\v 7 వాళ్ళ పాపాలకూ వాళ్ళ పూర్వీకుల పాపాలకూ వారిని శిక్షిస్తాను.
\q1 పర్వతాలమీద ఈ ప్రజలు ధూపం వేసిన దాన్ని బట్టి,  కొండలపై నన్ను దూషించిన దాన్ని బట్టి, 
\q1 మునుపు చేసిన పనులకు కూడా వారి ఒడిలోనే వారికి ప్రతీకారం కొలిచి పోస్తాను.” 
\q1
\v 8 యెహోవా ఇలా చెబుతున్నాడు. “ద్రాక్షగెలలో కొత్త రసం ఇంకా కనబడితే
\q1 ప్రజలు, ‘దానిలో మంచి రసం ఉంది. దాన్ని నష్టం చేయవద్దు.’ అంటారు.
\q1 నా సేవకుల కోసం అలాగే చేస్తాను. నేను వాళ్లందరినీ నాశనం చేయను.
\q1
\v 9 యాకోబు వంశంలో సంతానాన్ని పుట్టిస్తాను. యూదాలో నా పర్వతాలను స్వాధీనం చేసుకునే వారిని పుట్టిస్తాను. నేను ఏర్పరచుకున్న వాళ్ళు దాన్ని స్వతంత్రించుకుంటారు. నా సేవకులు అక్కడ నివసిస్తారు.
\q1
\v 10 నన్ను వెతికిన నా ప్రజల కోసం షారోను గొర్రెల మేతభూమి అవుతుంది.
\q1 ఆకోరు లోయ,  పశువులకు విశ్రాంతి స్థలంగా ఉంటుంది.
\q1
\v 11 అయితే యెహోవాను వదిలేసి,  నా పవిత్ర పర్వతాన్ని విస్మరించి,  అదృష్టదేవుడికి బల్ల సిద్ధపరచి,  విధి దేవుడికి పానీయార్పణం అర్పిస్తున్నారు.
\q1
\v 12 నేను పిలిచినప్పుడు మీరు జవాబివ్వలేదు. నేను మాట్లాడినప్పుడు మీరు వినలేదు.
\q1 దానికి బదులు నా దృష్టికి చెడ్డగా ప్రవర్తించారు. నాకిష్టం లేని వాటిని కోరుకున్నారు.
\q1 కాబట్టి నేను కత్తిని మీకు విధిగా నియమిస్తాను. మీరంతా వధకు లోనవుతారు.” 
\q1
\v 13 యెహోవా ప్రభువు ఇలా చెబుతున్నాడు.
\q1 “వినండి. నా సేవకులు భోజనం చేస్తారు గానీ మీరు ఆకలిగొంటారు.
\q1 నా సేవకులు పానం చేస్తారు గానీ మీరు దప్పిగొంటారు.
\q1 నా సేవకులు సంతోషిస్తారు గానీ మీరు సిగ్గుపాలవుతారు.
\q1
\v 14 నా సేవకులు గుండె నిండా ఆనందంతో కేకలు వేస్తారు గానీ
\q1 మీరు గుండె బరువుతో ఏడుస్తారు. మనోవేదనతో రోదిస్తారు.
\q1
\v 15 నేను ఎన్నుకున్న వారికి మీ పేరు శాపవచనంగా విడిచిపోతారు. నేను,  యెహోవాను,  మిమ్మల్ని హతం చేస్తాను.
\q1 నా సేవకులను వేరే పేరుతో పిలుస్తాను.
\q1
\v 16 ప్రపంచానికి దీవెన ప్రకటించేవాణ్ణి,  సత్యమై ఉన్న నేనే దీవిస్తాను.
\q1 భూమి మీద ప్రమాణం చేసేవాడు సత్యమై ఉన్న దేవుడినైన నా తోడని ప్రమాణం చేస్తాడు.
\q1 ఎందుకంటే మునుపు ఉన్న కష్టాలను మర్చిపోతాడు. అవి నా కంటికి కనబడకుండా పోతాయి.
\s కొత్త ఆకాశం,  కొత్త భూమి
\q1
\v 17 ఇదిగో నేను కొత్త ఆకాశాన్నీ కొత్త భూమినీ సృష్టించబోతున్నాను.
\q1 గత విషయాలు మనసులో పెట్టుకోను. గుర్తుపెట్టుకోను.
\q1
\v 18 అయితే,  నేను సృష్టించబోయే వాటి కారణంగా ఎప్పటికీ సంతోషించండి. నేను యెరూషలేమును ఆనందకరమైన స్థలంగా ఆమె ప్రజలను సంతోషకారణంగా సృష్టించబోతున్నాను.
\q1
\v 19 నేను యెరూషలేము గురించి ఆనందిస్తాను. నా ప్రజలను గురించి ఆనందిస్తాను.
\q1 ఏడుపు,  రోదన దానిలో ఇక వినబడవు.
\q1
\v 20 కొద్దిరోజులే బతికే పసికందులు ఇక ఎన్నడూ అక్కడ ఉండరు.
\q1 ముసలివారు కాలం నిండకుండా చనిపోరు.
\q1 నూరేళ్ళ వయసులో చనిపోయేవారిని యువకులు అంటారు.
\q1 నూరేళ్ళ వయసు ముందే చనిపోయే పాపిని శాపానికి గురి అయినవాడుగా ఎంచుతారు.
\q1
\v 21 ప్రజలు ఇళ్ళు కట్టుకుని వాటిలో కాపురముంటారు. ద్రాక్షతోటలు నాటించుకుని వాటి పండ్లు తింటారు.
\q1
\v 22 వారు కట్టుకున్న ఇళ్ళల్లో వేరేవాళ్ళు కాపురముండరు. వారు నాటిన వాటిని ఇతరులు తినరు.
\q1 నా ప్రజల ఆయువు వృక్షాల ఆయువంత ఉంటుంది. నేను ఎన్నుకున్నవారు తాము చేతులతో చేసిన వాటిని చాలాకాలం ఉపయోగించుకుంటారు.
\q1
\v 23 వారు వృథాగా ప్రయాసపడరు. దిగులు తెచ్చుకుని పిల్లలను కనరు.
\q1 వారు యెహోవా దీవించే ప్రజలుగా ఉంటారు. వారి సంతానం కూడా అలాగే ఉంటారు.
\q1
\v 24 వాళ్ళు పిలవక ముందే నేను వారికి జవాబిస్తాను. వాళ్ళు ఇంకా మాట్లాడుతూ ఉండగానే నేను వింటాను.
\q1
\v 25 తోడేళ్లు గొర్రెపిల్లలు కలిసి మేస్తాయి. సింహం ఎద్దులాగా గడ్డి తింటుంది. పాము మట్టి తింటుంది.
\q1 నా పవిత్ర పర్వతమంతట్లో అవి హాని చేయవు. నాశనం చేయవు” అని యెహోవా చెబుతున్నాడు.
\c 66
\s తీర్పు,  నిరీక్షణ
\q1
\v 1 యెహోవా ఇలా చెబుతున్నాడు, 
\q1 “ఆకాశం నా సింహాసనం. భూమి నా పాద పీఠం. అయితే మీరు నా కోసం కట్టబోతున్న ఇల్లు ఎక్కడ? నేను విశ్రాంతి తీసుకునే స్థలం ఎక్కడుంది?
\q1
\v 2 వాటన్నిటినీ నేనే చేశాను. అవి అలా వచ్చాయి” అని యెహోవా తెలియజేస్తున్నాడు.
\q1 “ఎవరైతే వినయం,  నలిగిన హృదయం కలిగి నా మాట విని వణకుతారో వారిమీదే నా దృష్టి ఉంటుంది.
\q1
\v 3 ఎద్దును వధించేవాడు మనిషిని కూడా చంపుతున్నాడు. గొర్రెపిల్లను బలిగా అర్పించే వాడు కుక్క మెడ కూడా విరుస్తున్నాడు.
\q1 నైవేద్యం చేసేవాడు పందిరక్తం అర్పించే వాడి వంటివాడే. ధూపం వేసేవాడు విగ్రహాలను గొప్పగా చెప్పుకునే వాడివంటి వాడే.
\q1 వాళ్ళు తమ సొంత విధానాలను ఏర్పరచుకున్నారు. తమ అసహ్యమైన పనుల్లో ఆనందిస్తున్నారు.
\q1
\v 4 అలాగే,  వారికి రావలసిన శిక్షను నేనే ఏర్పరుస్తాను. వాళ్ళు భయపడే వాటినే వారి మీదికి రప్పిస్తాను.
\q1 ఎందుకంటే నేను పిలిచినప్పుడు ఎవరూ జవాబివ్వలేదు. నేను మాట్లాడినప్పుడు ఎవరూ వినలేదు.
\q1 నా దృష్టిలో చెడ్డగా ప్రవర్తించారు. నాకిష్టం లేని వాటిని కోరుకున్నారు.” 
\q1
\v 5 యెహోవా వాక్కుకు భయపడే వారలారా,  ఆయన మాట వినండి.
\q1 “మీ సోదరులు మిమ్మల్ని ద్వేషిస్తూ నా పేరును బట్టి మిమ్మల్ని తోసేస్తూ ఇలా అన్నారు, 
\q1 ‘మీ సంతోషం మాకు కనిపించేలా యెహోవాకు ఘనత కలుగు గాక.’ 
\q1 అయితే వాళ్ళు సిగ్గు పాలవుతారు.
\q1
\v 6 పట్టణంలోనుంచి యుద్ధధ్వని వస్తూ ఉంది. దేవాలయం నుంచి శబ్దం వస్తూ ఉంది.
\q1 తన శత్రువులకు ప్రతీకారం చేసే యెహోవా శబ్దం వినబడుతూ ఉంది.
\q1
\v 7 ప్రసవవేదన పడకముందే ఆమె పిల్లను కనింది.
\q1 నొప్పులు రాకముందే కొడుకును కనింది.
\q1
\v 8 అలాంటి సంగతి ఎవరైనా విన్నారా? అలాంటివి ఎవరైనా చూశారా?
\q1 ఒక్క రోజులో దేశం పుడుతుందా? ఒక్క క్షణంలో ఒక రాజ్యాన్ని స్థాపించగలమా?
\q1 అయినా సీయోనుకు ప్రసవవేదన కలగగానే ఆమె బిడ్డలను కనింది.
\v 9 నేను ప్రసవవేదన కలగజేసి కనకుండా చేస్తానా?” అని యెహోవా అడుగుతున్నాడు.
\q1 “పుట్టించేవాడినైన నేను గర్భాన్ని మూస్తానా?” అని నీ దేవుడు అడుగుతున్నాడు.
\q1
\v 10 యెరూషలేమును ప్రేమించే మీరంతా ఆమెతో సంతోషించండి. ఆనందించండి.
\q1 ఆమెను బట్టి దుఃఖించే మీరంతా ఆమెతో సంతోషించండి.
\q1
\v 11 ఆదరణకరమైన ఆమె చనుపాలు మీరు కుడిచి తృప్తి పడతారు. ఆమె సమృద్ధిని అనుభవిస్తూ ఆనందిస్తారు.
\q1
\v 12 యెహోవా ఇలా చెబుతున్నాడు, 
\q1 “నదిలాగా శాంతిసమాధానాలు ఆమె దగ్గరికి ప్రవహించేలా చేస్తాను.
\q1 రాజ్యాల ఐశ్వర్యం ఒడ్డు మీద పొర్లిపారే ప్రవాహంలాగా చేస్తాను.
\q1 మిమ్మల్ని చంకలో ఎత్తుకుంటారు. మోకాళ్ల మీద ఆడిస్తారు.
\q1
\v 13 తల్లి తన బిడ్డను ఓదార్చినట్టు నేను మిమ్మల్ని ఓదారుస్తాను. యెరూషలేములోనే మిమ్మల్ని ఓదారుస్తాను.” 
\q1
\v 14 మీరు దీన్ని చూస్తారు. మీ హృదయం సంతోషిస్తుంది. మీ ఎముకలు లేతగడ్డిలాగా బలుస్తాయి.
\q1 యెహోవా హస్తబలం ఆయన సేవకులకు వెల్లడి అవుతుంది. అయితే ఆయన తన శత్రువుల మీద కోపం చూపుతాడు.
\q1
\v 15 వినండి. మహా కోపంతో ప్రతీకారం చేయడానికి అగ్నిజ్వాలలతో గద్దించడానికి
\q1 యెహోవా మంటలతో వస్తున్నాడు. ఆయన రథాలు తుఫానులాగా వస్తున్నాయి.
\q1
\v 16 అగ్నితో తన కత్తితో మనుషులందరినీ యెహోవా శిక్షిస్తాడు. యెహోవా చేతుల్లో అనేకమంది చస్తారు.
\q1
\v 17 తోటల్లోకి వెళ్లడానికి వాళ్ళు తమను ప్రతిష్టించుకుని,  పవిత్రపరచుకుంటారు.
\q1 పందిమాంసాన్నీ అసహ్యమైన పందికొక్కులను తినే వారిని అనుసరిస్తారు.
\q1 “వాళ్ళు తప్పకుండా నాశనం అవుతారు.” ఇదే యెహోవా వాక్కు.
\q1
\v 18 వాళ్ళ పనులూ వాళ్ళ ఆలోచనలూ నాకు తెలుసు. అన్ని తెగలనూ వివిధ భాషలు మాట్లాడే వారినీ ఒక చోట చేర్చే సమయం రాబోతుంది. వాళ్ళు వచ్చి నా ఘనత చూస్తారు.
\v 19 నేను వారిమధ్య ఒక గుర్తు ఉంచుతాను. వాళ్ళలో తప్పించుకున్నవాళ్ళను వేరే రాజ్యాలకు పంపిస్తాను. తర్షీషు,  పూతు,  లూదు అనే ప్రజల దగ్గరికీ,  బాణాలు విసిరే వారి దగ్గరికీ,  తుబాలు,  యావాను నివాసుల దగ్గరికీ నేను పంపుతాను. నా గురించి వినకుండా నా ఘనత చూడకుండా ఉన్న దూరద్వీపవాసుల దగ్గరికీ వారిని పంపిస్తాను. వారు ప్రజల్లో నా ఘనత ప్రకటిస్తారు.
\q1
\v 20 అన్ని రాజ్యాల్లో నుంచి మీ సోదరులందరినీ యెహోవాకు అర్పణగా వాళ్ళు తీసుకు వస్తారు. వారిని గుర్రాల మీద రథాల మీద బండ్ల మీద కంచర గాడిదల మీద ఒంటెల మీద ఎక్కించి యెరూషలేములోని నా పవిత్ర పర్వతానికి వస్తారు. ఇశ్రాయేలీయులు పవిత్రమైన పాత్రలో నైవేద్యాన్ని యెహోవా మందిరంలోకి తెస్తారు.
\q1
\v 21 “యాజకులుగా లేవీయులుగా ఉండడానికి నేను వారిలో కొందరిని ఏర్పరచుకుంటాను” అని యెహోవా చెబుతున్నాడు.
\q1
\v 22 యెహోవా ఇలా చెబుతున్నాడు. “నేను సృజించబోయే కొత్త ఆకాశం,  కొత్త భూమి
\q1 నా ముందు ఎప్పటికీ ఉన్నట్టు మీ సంతానం,  మీ పేరు నిలిచి ఉంటాయి.
\q1
\v 23 ప్రతి నెలా ప్రతి విశ్రాంతిరోజున నా ముందు సాష్టాంగ నమస్కారం చేయడానికి ప్రజలంతా వస్తారు” అని యెహోవా చెబుతున్నాడు
\q1
\v 24 వాళ్ళు బయటికి వెళ్లి నామీద తిరుగుబాటు చేసినవారి శవాలను చూస్తారు.
\q1 వాళ్ళను తినే పురుగులు చావవు. వాళ్ళను కాల్చే మంట ఆరిపోదు. వాళ్ళు మనుషులందరికీ అసహ్యంగా ఉంటారు.
